ТАТАРСТАН РЕСПУБЛИКАСЫ ФӘННӘР АКАДЕМИЯСЕ
ГИБРАҺИМОВ ИСЕМЕНДӘГЕ ТЕЛ, ӘДӘБИЯТ ҺӘМ СӘНГАТЬ ИНСТИТУТЫ
ТАТАР ТЕЛЕНЕҢ
АҢЛАТМАЛЫ
СҮЗЛЕГЕ
I том
А - В
Казан • 2015
УДК 811.512.145'374.3
ББК 81.2Тат-4
Т 23
Татарстан Республикасы Фәннәр академиясе
Г.Ибраһимов исем. Тел, әдәбият һәм сәнгать институтының
Гыйльми советы карары нигезендә басыла
«2014-2020 елларда Татарстан Республикасы дәүләт телләре һәм Татарстан Республикасындагы
башка телләрне саклау, өйрәнү һәм үстерү» дәүләт программасы кысаларында нәшер ителә
Россия Федерациясенең авторлык хокукы һәм эргәдәш хокуклар турындагы законнары
белән саклана (РФ ГК, 4 өлеш). Китапны тулысы белән яки өлешчә, төрле, шул исәптән,
электрон мәгълүмат чыганакларына күчереп яки яздырып алу, сурәтен төшерү
авторлык хокукына ия юридик затның язма рөхсәтеннән башка катгый тыела
Проект җитәкчесе - А.Ә. Тимерханов
Төзүче авторлар:
Р.Р. Абдуллина, А.М. Сәгыйтова, Ф.Ф. Гаффарова, Г.Г. Саберова, О.Н. Галимова, А.Ф. Гайнетдинова,
Г.Д. Фәтхетдинова, Ф.И. Таһирова, И.И. Сабитова, Э.И. Сафина, Ф.М. Газизова
Фәнни редакторлар:
Ф.Ф. Гаффарова, Г.Г. Саберова, Ф.И. Таһирова
Бәяләүчеләр:
Д.Б. Рамазанова, филология фәннәре докторы, профессор (ТӘҺСИ);
Казан (Идел буе) федераль университеты Филология һәм мәдәниятара багланышлар институтының
татар тел белеме кафедрасы (мөдире - Г.Р. Галиуллина, филология фәннәре докторы, доцент)
Т 23 Татар теленең аңлатмалы сүзлеге: I том: А-В. - Казан: ТӘһСИ, 2015. - 712 б.
18ВК 978-5-93091-189-3
Татар теленең күп томлык фундаменталь аңлатмалы сүзлеге - күләме һәм эчтәлеге белән мондый төр
сүзлекләрдән иң зурысы һәм тулырагы. Ул татар тел белеме, тюркология һәм гомуми лексикографиянең ирешкән
уңышларын, уңай тәҗрибәсен исәпкә алып төзелде.
I томда барлыгы 11 меңгә якын сүз һәм 2 меңнән артык фразеологик берәмлек теркәлде. Төп фигыль оясында
мәгънә төсмерләренә ия булган тезмә фигыльләр дә исәпкә алынды. Сүзлек хәзерге татар әдәби теленең киң кулланышта йөргән актуаль лексикасы һәм фразеологиясеннән, төрле фән һәм хуҗалык тармакларына караган термин,
атамалардан гыйбарәт. Анда соңгы вакытта татар теленең үз мөмкинлекләре исәбенә ясалып, кулланышка кереп
киткән неологизмнар, кабат торгызылган сүзләр, телне баетырдай диалектизмнар, алынмалар да чагылыш тапты.
Сүзлек киң катлау укучыларга гамәли кулланма буларак тәкъдим ителә. Ул, беренче чиратта, филолог галимнәр,
тюркология белгечләренә юнәлдерелгән. Югары уку йортлары укытучылары һәм укучылары, матбугат, радио, телевидение хезмәткәрләре, тәрҗемәчеләр өчен дә файдалы белешмә булып хезмәт итәчәк. Ул татар телен өйрәнүчеләр,
туган телне һәрьяклап үзләштерергә теләүчеләргә ярдәмлек-кулланма да була алыр.
I8ВN 978-5-93091-189-3 © ТФА Г. Ибраһимов исем. ТӘҺСИ, 2015
СҮЗ БАШ Ы
Күп гасырлар дәвамында кулланышта, үсеш-хәрәкәттә булу нәтиҗәсендә, татар теле төзек бер система
булып формалашкан, тормыш, көнкүрешнең барлык
өлкәләрендә дә аралашу, фикер алышу ихтыяҗын тулысы белән һәм нәтиҗәле итеп канәгатьләндерә алырлык дәрәҗәдә һәр яктан эшкәртелгән. Телебезнең
сүзлек составы гаҗәеп дәрәҗәдә бай булып оешкан,
аның лексик системасы бүген дә хәрәкәттә, туктаусыз үсештә. Соңгы елларда татар теле үзен фән теле,
махсус белгечлек теле буларак та мөкәммәл, төгәл
формалашкан камил тел булуын күрсәтте. Ул күп
кенә хуҗалык, фән тармакларына караган терминологик сүзлекләрдә чагылыш тапты. Шушы үсешүзгәрешләрне барлау, теркәү, аларга фәнни нигездә
тәфсилле аңлатма бирү бурычын күптөрле максатлар
белән төзелә торган сүзлекләр үтәп килә. Сүзлекләр
арасында исә тел берәмлекләре аша объектив чынбарлыкны мөмкин кадәр тулырак һәм киңрәк планда тасвирлап чагылдыру ягыннан үзәк урынны аңлатмалы
сүзлек алып тора.
Татар теленең беренче аңлатмалы сүзлеге XIX гасыр ахырында дөнья күрә. Ике кисәктән торган сүзлекне, 1895 һәм 1896 елларда «Ләһҗәи татари» (Татарское наречие) исеме белән, күренекле галим, татар
халкының мәгърифәтчесе Каюм Насыйри бастырып
чыгара. Сүзлек 20 меңгә якын сүзне туплап бирә. Ул
гарәп һәм фарсы телләреннән кергән сүзләрнең татарча мәгънәсен аңлату, татар сүзләренең гарәпчә
һәм фарсыча вариантларын китерү, аларның нинди сүзтезмәләрдә кулланылуын күрсәтү тәртибендә
эшләнгән. Бу сүзлек татар теле өчен генә түгел, гомумән барлык төрки телләр өчен дә беренче аңлатмалы
сүзлек функциясен үти.
Бу юнәлештә башланып киткән эшнең дәвамы
буларак, 1927, 1929 елларда Җамал Вәлиди тарафыннан аңлатмалы сүзлек шәкелендә әзерләнгән «Татар
теленең тулы сүзлеге» бастырып чыгарыла. Галим,
халыкның үз җанлы сөйләм теленә якын торган әдәби
тел булдыру заруриятеннән чыгып, һәр шивәдә кулланылган барлык сүзләрнең дә сүзлектә теркәлүе
гаять мөһим булуын аңлап эш итә. Бу сүзлек гарәп
графикасына нигезләнгән татар алфавитының өч хәрефен - әлиф, би, ти хәрефләрен эченә ала. Кириллицага күчерсәк, сүзлек әлиф белән башланган А, Э,
Ы, У, Ү, О, Ө, Ә, И хәрефләренә, би белән Б, П, ти
белән Т хәрефләренә төзелә. Авторның әйтүенчә, сүзлек, 1925 елда төзелеп беткән булса да, тулысынча
нәшер ителми кала. Мәгълүм булганча, галим хаксызга репрессияләнә, сүзлекнең калган материалы кулга
алына һәм юкка чыгарыла. Шулай да сүзлек, дөнья
күрә алган күләмендә дә, тел материалларына гаять
бай булуы, аларның эзлекле бер системага китереп,
эшкәртеп бирелүе белән аерылып тора. Аны татар
теленең аңлатмалы сүзлеген төзү өлкәсендә мөһим
бер этап итеп карарга мөмкин.
Татар теленең аңлатмалы сүзлеген төзү эше,
1950 елларда СССР Фәннәр академиясенең Казан филиалына караган Тел, әдәбият һәм тарих институтында Г.С. Әмиров җитәкчелегендә лексикография бүлеге
ачылгач кына, кабаттан торгызыла. Бүлектә эш иң башта классик һәм күренекле язучыларның әсәрләреннән,
башка төр әдәбияттан иллюстратив лексик материал
туплау белән башланып китә, картотека базасы булдырыла. 1962 елда төзелә башлаган күләмле хезмәт - өч
томнан гыйбарәт «Татар теленең аңлатмалы сүзлеге» -
1977-1981 елларда дөнья күрә. Үз вакыты өчен саллы,
эчтәлеге һәм эшләнеше белән мөкәммәл дип саналырга хаклы бу аңлатмалы сүзлекне төзеп бастырып
чыгаруны, гомумән, татар лексикографиясенең яңа
уңышы, яңа казанышы дип күрсәтергә кирәк. Ул -
лексикография секторы хезмәткәрләренең зур тырышлыгы, фидакярлеге нәтиҗәсе. Аны эшләүдә танылган тел галимнәре И.А. Абдуллин, Ф.Ә. Ганиев,
М.Г. Мөхәммәдиев, Г.Х. Ахунҗанов, Ш.Р. Ханбикова,
Р.Г. Әхмәтьянов, С.Б. Вахитова, Ф.М. Газизовалар
катнаша. 47 мең сүз һәм фразеологик берәмлекне туплаган әлеге хезмәтнең басылып чыгуы гомумтюркология күләмендә татар тел белеменең, аеруча татар
4
лексикографиясенең, үткән гасыр ахырында янә
бер югары баскычка күтәрелүенең ачык дәлиле булып
тора.
Өч томлык аңлатмалы сүзлек фәнни әйләнешкә
кертелгәннән соң, тагын шактый вакыт үтте. Табигый
ки, шул вакыт эчендә телдә, аның лексик системасында барлыкка килгән һәртөрле үзгәрешләрне кабат
күз алдыннан үткәреп, яңа сүзлекләрдә чагылдыру
бурычы туды. Г.Ибраһимов исемендәге Тел, әдәбият
һәм сәнгать институтының (ТӘһСИ) лексикография
бүлегендә хезмәт куйган ике буын галимнәрнең уртак
тырышлыгы белән төзелеп, 2005 елда нәшер ителгән
бер томлык «Татар теленең аңлатмалы сүзлеге» нәкъ
менә шушы бурычны үти. Ул тупланган сүзләрнең
күләме белән элегрәк дөнья күргән өчтомлыктан
шактыйга артыграк. Чагыштырмача җыйнак булуына карамастан, сүзлеккә барлыгы 58 мең мөстәкыйль
сүз һәм фразеологик берәмлек теркәлгән. Беренче
чиратта, сүзлек бай эчтәлекле, файдалы һәм уңайлы
гамәли кулланма булуы белән аерылып тора. Сүзлектә
тел күренешләрен дөрес теркәп тасвирлауга бәйле
берничә мөһим мәсьәләне хәл итү юнәлешендә җитди
эш башкарылган. Шуларның берсе һәм аеруча әһәмиятлесе - тезмә фигыльләрне теркәү. Мөстәкыйль лексик мәгънәгә ия булган андый берәмлекләр телебездә
һәрдаим кулланылса да, моңа кадәр алар сүзлекләрдән
читтә калып килгән иде. Димәк ки, телебезнең байлыгы да тулысы белән чагылып бетмәгән. Биредә
аларның иң киң кулланылганнары, аңлатмасыз гына,
үзләре ясалган фигыльләр оясында китерелде. Конверсия күренеше дә, ягъни бер сүз төркемендәге сүзнең
икенче бер сүз төркеменә күчеп, шул сүз төркеменә
хас функция үти алу үзлеге дә, әлеге хезмәттә шулай
ук эзлекле рәвештә чагылыш тапты.
2010 елда ТӘһСИнең лексикография бүлегендә
тагын бер зур хезмәт - «Татар теленең мәктәпләр
өчен аңлатмалы сүзлеге» эшләнеп бетеп, 2013 елда
басылып чыкты. Бу сүзлек күләм ягыннан кыскарак,
куллану өчен уңайлы итеп, мәктәпләр өчен махсус
төзелде. Ул мәктәп программасы күләмендә укучыларга туган телне үзләштерү, белемнәрен тирәнәйтү
өчен ярдәмлек буларак тәкъдим ителә. Аннан татар
телендә мәгълүмат алу чыганагы буларак та файдаланырга мөмкин.
Соңгы вакытта басылып чыккан сүзлекләрдән
профессор Ф.Ә. Ганиев авторлыгындагы ике кисәктән
торган «Тезмә фигыльләрнең аңлатмалы сүзлеге»нә
(2009, 2012) татар телендә еш очрый торган тезмә
фигыльләр тупланып бирелгән. Тезмә фигыльләр, сүзлек берәмлеге буларак, татар теленең тәрҗемә сүзлекләрендә, бигрәк тә 1966 елгы «Татарча-русча сүзлек»тә
шактый чагылыш тапкан булса да, алда әйтелгәнчә,
аларны күрсәтү бер томлык «Татар теленең аңлатмалы сүзлеге»ннән (2005) башланып китте. Тезмә фигыльләр төрле фәнни яссылыкта каралсалар да, тюркология, шул исәптән татар тел белеме өлкәсендә
эшләүче галимнәрнең күптәннән килгән тикшеренү
объекты булып тора. Г. Алпаров ярдәмче фигыльләр
төп фигыльгә өстәмә мәгънә бирү өчен кулланыла
дип белдерсә, В. Хангилдин, ярдәмче фигыльләр төп
фигыльнең семантикасына йогынты ясый дип, шул
ук фикерне куәтли. Р. Газизов аларны сүзлекләрдә
урын алырга хаклы лексик берәмлек буларак карый.
Югарыда әйтелгән «Тезмә фигыльләрнең аңлатмалы
сүзлеге»ндә тезмә фигыльләр лексик берәмлек буларак каралган. Аларны сүзлекләрдә чагылдыру татар
теленең байлыгын тулырак ачарга мөмкинлек бирә.
XX гасыр ахыры - XXI гасыр башы халыкара
мәйданда да, ил күләмендә дә кискен сәяси-икътисади,
иҗтимагый, мәдәни һ.б. күптөрле вакыйгаларга бай
булуы, фән-техниканың сизелерлек алга китүе, халыкара элемтәләр, багланышлар, үзара аралашуның
шактый нык артуы белән аерылып тора. Мондый вазгыять телләргә дә зур йогынты ясый. Тормышта булган үзгәрешләр иң элек телнең сүзлек составында,
аның лексик системасында чагылыш таба. Нәтиҗәдә,
соңгы вакытта татар телендә күп кенә яңа сүзләр кулланышка кереп китте. Тел үз мөмкинлекләре исәбенә дә, искергән сүзләрне торгызу һәм диалектизмнар
исәбенә дә нык баеды. Алынмалардан файдалану да
телебезнең сүзлек составын киңәйтүдә мөһим бер ысул
булып кала. Шул рәвешле соңгы чирек гасыр эчендә татар әдәби телендә тагын шактый гына яңа лексик берәмлекләр барлыкка килде, телебезнең лексик
системасында башка күпсанлы үзгәрешләр теркәлде.
Аларның барысын бергә туплап тасвирлау ихтыяҗы
туды. Бу бурычны үтәү максатында, татар теленең
яңа зур фундаменталь аңлатмалы сүзлеген төзү кирәклеге көн үзәгенә басты. Әлеге хезмәт - гаять күп
көч һәм вакыт сарыф итүне сорый торган зур фәнни
проект. Аның төп бурычы - татар әдәби теленең лексик-фразеологик байлыгын мөмкин кадәр туплап чагылдыру; гомуми кулланышта булган сүзләргә, тотрыклы берәмлекләргә, аларның мәгънәләренә, мәгънә
төсмерләренә мөмкин кадәр тулы һәм төгәл аңлатма
бирү; сүзләрнең грамматик табигатен, стилистик төсмерләрен дөрес билгеләү, кулланылыш үзенчәлекләрен барлау, матур әдәбият, публицистика һ.б. күптөрле
чыганаклардан китерелгән мисаллар белән дәлилләү.
Сүзлек Татарстан Фәннәр академиясе Г. Ибраһимов исемендәге Тел, әдәбият һәм сәнгать институтының лексикография бүлеге хезмәткәрләре тарафын­
5
нан профессор Ф.Ә. Ганиев әзерләгән Инструкция
нигезендә төзелде.
Әлеге гаять күләмле һәм үтә җаваплы эш 2002 елда
башланып китте. 4 томнан торачак әлеге сүзлекнең
күләме якынча 400 табак булыр дип фаразланган иде.
Эш барышында чыганакларның даирәсен киңәйтеп,
яңадан-яңа тел материалларын анализлау һәм эшкәртү
нәтиҗәсендә, сүзлекнең күләме артканлыгы ачыкланды. Шуның белән бергә теоретик планда аңлатмалы
сүзлек төзүгә бәйле кайбер мәсьәләләрне, аерым алганда, конверсия күренешен әтрафлы чагылдыру, тезмә
фигыльләрне теркәү рәвеше, аларның мәгънәләрен
аңлату ысуллары, татар тел белеме һәм гомуми тюркологиядә ирешелгән башка фәнни уңышларны исәпкә
алып эш итү нәтиҗәсендә, инструкциягә шактый
үзгәрешләр, өстәмәләр кертелде, аның аерым принциплары үстерелде, камилләштерелде. Шул рәвешле.
бүген барлык тупланган тел материаллары 6 -7 том
тәшкил итәр дип исәпләнә.
Сүзлектә сүзләрнең орфографиясе гамәлдә булган
традицион кагыйдәләргә нигезләнеп бирелде. Басымны күрсәтү дә шул ук принципларны истә тотып башкарылды.
Проектның гомуми координаторы һәм җитәкчесе -
А.Ә. Тимерханов.
Сүзлекнең I томын төзүдә түбәндәге хезмәткәрләр
катнашты: А хәрефе: Г.Г. Саберова, А.М. Сәгыйтова,
А.Ф. Гайнетдинова; Ә хәрефе: Г.Д. Фәтхетдинова,
А.М. Сәгыйтова; Б хәрефе: Р.Р. Абдуллина, О.Н. Галимова; В хәрефе (коллектив): Р.Р. Абдуллина, О.Н. Галимова, Г.Г. Саберова, А.Ф. Гайнетдинова, Ф.Ф. Гаффарова, Ф.М. Газизова, А.М. Сәгыйтова, Ф.И. Таһирова,
И.И. Сабитова, Э.И. Сафина.
Ф.Ф. Гаффарова А -В хәрефләренә тезмә фигыльләр өстәп төзеде.
Төзүче авторларның исемнәрен күрсәтү тәртибе
аларның сүзлек төзүгә керткән өлешләрен исәпкә
алып билгеләнде.
Сүзлекнең I томын түбәндәге хезмәткәрләр редакцияләде: Ф.Ф. Гаффарова һәм Г.Г. Саберова - тулысынча; Ф.И. Таһирова - А хәрефен.
Алфавитка салу эшен Ф.Ф. Гаффарова, Ф.И. Таһирова башкарды.
Сүзлекне техник редакцияләү һәм нәшриятка
әзерләүдә Я.М. Абдулкадыйрова катнашты.
«Сүз башы» өлешен А.Ә. Тимерханов, Ф.Ф. Гаффарова, «Файдаланылган махсус әдәбият», «Лексикографик чыганаклар», «Сүзлекнең төзелеше», «Кыскартылмалар» өлешләрен Ф.Ф. Гаффарова эшләде һәм
бу томны нәшриятка әзерләде.
Сүзлеккә кагылышлы фикер һәм теләк-тәкъдимнәрегезне түбәндәге адреска юллый аласыз:
420111, Казан шәһ., Лобачевский ур., 2/31
йорт, 48 бүлмә, Г. Ибраһимов исем. Тел,
әдәбият һәм сәнгать институты.
Электрон адрес: 1уаН.апг1;@таП.т.
6
ф а й д а л а н ы л г а н м а х с у с ә д ә б и я т и с е м л е г е
Сабиров К.С. Татар телендә тыныш билгеләре. - Ка- Абдуллина Р. С. Алфавитка бәйле орфография һәм
зан: Таткнигоиздат, 1956. орфоэпия мәсьәләләре. - Казан: Татар. кит. нәшр.,
Татар грамматикасы. Т. 1-Ш. - М.-Казан: «Инсан», 2006.
«Фикер», 1998, 2002, 1999. Хисамова Ф. М. Татар теле морфологиясе. - Казан:
Сәлимов Х. Х. Татар теленең орфографиясе. - Алабуга, Мәгариф, 2006.
2001.
л е к с и к о г р а ф и к ч ы г а н а к л а р
Аңлатмалы сүзлекләр
Насыйри К. Ләһҗәи татари: 2 томда. - Казан: Ун-т типолитогр., 1895, 1896.
Вәлиди Җ. Татар теленең тулы сүзлеге. 2 кисәктә. - Казан, 1927, 1929.
Татар теленең аңлатмалы сүзлеге. Т. 1-Ш. - Казан: Татар. кит. нәшр., 1977, 1979, 1981.
Ислам дине турында белешмә сүзлек / Төз. Я. Г. Абдуллин, Ш. Ш. Абилов, Р. Г. Балтанов һ.б. - Казан: Татар. кит.
нәшр., 1981.
Татар теленең аңлатмалы сүзлеге / Ф. Ә. Ганиев ред. -
Казан: Матбугат йорты, 2005.
Миллият сүзлеге / Төз.-автор А. Тимергалин. - Казан:
Мәгариф, 2007.
Габдулла Тукай: Шигърият теле: Сүзлек. 2 китапта / Төз.
К. Р. Галиуллин, Р. Н. Кәримуллина. - Казан: Мәгариф, 2009.
Ганиев Ф. Ә. Тезмә фигыльләрнең аңлатмалы сүзлеге:
Ике кисәктә. Беренче кисәк (А-К). - Казан: Мәгариф, 2009;
икенче кисәк (Л-Я). - Казан: Паравитта, 2012.
Энциклопедик сүзлекләр
Татар энциклопедия сүзлеге / Баш мөхәррир М. X. Хәсәнов. - Казан: ТР ФА Татар энциклопедия институты, 2002.
Татарская энциклопедия. Т. 1-1Ү - Казань: Ин-т Татар.
энцикл. АН РТ, 2002, 2005, 2006, 2008.
Урманче Ф. И. Татар мифологиясе. Энциклопедик сүзлек. Т. 1-Ш. - Казан: Мәгариф, 2008, 2009, 2011.
Алынма сүзләр сүзлекләре
Җантурин С. Лөгать. - Уфа: «Шәрык» матбагасы, 1911.
Беляев Г. Керәшеннәргә татар-гарәп сүзләрен аңлату
өчен сүзлек. - Казан: Яңалиф, 1929.
Ишмухаметов Г. Төрки, фарсы, гарәп һәм казахча, татарча, русча сүзлекчә. - Казан, 1954.
Гарәпчә-татарча-русча алынмалар сүзлеге / Төз.
К. З. Хәмзин, М. И. Мәхмүтов, Г. Ш. Сәйфуллин. - Казан:
Татар. кит. нәшр., 1965.
Мәхмүтов М. И. Гарәпчә-татарча-русча алынмалар сүзлеге. - Казан: Иман, 1993.
Зәйнуллин Җ. Г. Шәрык алынмалары сүзлеге. - Казан:
Мәгариф, 1994.
Фразеологик сүзлекләр
Җәләй Л., Борһанова Н. Б., Мәхмүтова Л. Т Татар теленең фразеологиясе, мәкаль һәм әйтемнәре. - Казан: Татар.
кит. нәшр., 1957.
Борһанова Н. Б., Мәхмүтова Л. Т. Русча-татарча фразеологик сүзлек. - Казан: Татар. кит. нәшр., 1959.
Исәнбәт Н. Татар халык мәкальләре. Т. 1-Ш. - Казан:
Татар. кит. нәшр., 1959, 1963, 1967.
Әхәтов Г. X. Татар теленең фразеологик әйтелмәләр
сүзлеге. - Казан: Татар. кит. нәшр., 1982.
Исәнбәт Н. Татар теленең фразеологик сүзлеге: 2 томда. - Казан: Татар. кит. нәшр., 1989, 1990.
Байрамова Л. К. Учебный тематический русско-татарский фразеологический словарь. - Казань: Татар. кн. изд-во,
1991.
Сафиуллина Ф. С. Татарча-русча фразеологик сүзлек. -
Казан: Мәгариф, 2001.
Гаффарова Ф. Ф., Саберова Г. Г. Татарча-русча идиомалар сүзлеге / Ф. И. Таһирова ред. - Казан: Алма-Лит, 2006.
Кыскача үзбәкчә-татарча мәкаль һәм әйтемнәр сүзлеге /
М. М. Абдурахимов. - Казан: Татар. кит. нәшр., 2010.
Русско-англо-немецко-турецко-татарский фразеологический словарь. - Казань: Изд-во КГУ, 2008.
7
Этимологик һәм диалектологик сүзлекләр
Әхмәтьянов Р. Г. Татар теленең кыскача тарихи-этимологик сүзлеге. - Казан: Татар. кит. нәшр., 2001.
Әхмәтьянов Р. Г. Татар теленең этимологик сүзлеге:
4 томда. I т. - Бөре: БДПИ, 2005.
Әхмәтьянов Р. Г. Татар теленең этимологик сүзлеге:
Ике томда. I том (А-Л). - Казан: Мәгариф - Вакыт, 2015. -
543 б.
Әхмәтьянов Р. Г. Татар теленең этимологик сүзлеге:
Ике томда. II том (М -Я). - Казан: Мәгариф - Вакыт, 2015. -
567 б.
Диалектологик сүзлек. Беренче чыгарылыш / Төз.
Л. Җәләй, Х. Шабанов, А. Камский, С. Әмиров. - Казан:
Татгосиздат, 1948.
Диалектологик сүзлек. Икенче чыгарылыш / Төз.
Н. Б. Борһанова, Г. К. Якупова / Л. Җәләй ред. - Казан: Татгосиздат, 1953.
Диалектологик сүзлек. Өченче чыгарылыш / Төз.
Н. Б. Борһанова, Л. Т. Мәхмүтова / Л. Җәләй ред. - Казан:
Татар. кит. нәшр., 1958.
Татар теленең диалектологик сүзлеге / Л. Т. Мәхмүтова
ред. - Казан: Татар. кит. нәшр., 1969.
Тумашева Д. Г. Словарь диалектов сибирских татар. -
Казань: Изд-во КГУ, 1992.
Татар теленең диалектологик сүзлеге / Д. Б. Рамазанова
ред. - Казан: Татар. кит. нәшр., 1993.
Материалы к идеографическому словарю диалектов
татарского языка. - Т. I. Ч. Ш / Авт.-сост. А. Г. Шайхулов, Л. У Бикмаева, 3. Р. Садыкова. - Уфа: РИО БашГУ,
2005.
Татар халык сөйләшләре. Ике китапта / Төз.: Ф. С. Баязитова, Д. Б. Рамазанова, Т. Х. Хәйретдинова һ.б. - Казан:
Мәгариф, 2008.
Т атар теленең зур диалектологик сүзлеге / Төз.: Ф. С. Баязитова, Д. Б. Рамазанова, З. Р Садыйкова, Т. Х. Хәйретдинова. - Казан: Татар. кит. нәшр., 2009.
Синонимнар сүзлекләре
Ханбикова Ш. С. Синонимнар сүзлеге. - Казан: Татар.
кит. нәшр., 1962.
Ханбикова Ш. С., Сафиуллина Ф. С. Синонимнар сүзлеге. - Казан: Хәтер, 1999.
Орфографик сүзлекләр
Татар теленең орфографик сүзлеге / Төз. А. X. Нуриева
һ.б. - Казан: Татар. кит. нәшр., 1983.
Нуриева А. X. Татар теленең орфографик сүзлеге. Башлангыч мәктәп укучылары өчен. - 4 басма. - Казан: Мәгариф,
1996.
Ганиев Ф. Ә., Сабитова И. И. Татар теленең орфографик
сүзлеге. - Казан: Раннур, 2002.
Газизова Ф. М. Татар теленең латинда һәм кириллда орфография сүзлеге. - Казан, 2003.
Төрки телләрнең сүзлекләре
Древнетюркский словарь. - Л.: Наука, 1969.
Тйгк?е зогШк. Т. Ш = Төрек теленең аңлатмалы
сүзлеге. - Апкага, 1988.
Татарча-төрекчә сүзлек / Төз. Ф. Ганиев, Р. Әхмәтьянов,
X. Ачыкгөз; Фәнни мөх. X. Ачыкгөз, А. Рәхимова. - КазанМәскәү: Инсан, 1997.
Төрекчә-татарча сүзлек / Төз. Р. Әхмәтьянов, Р. Мөхәммәтдинов, Ф. Нуриева, Ф. Ганиев. - М.: Инсан, 1998.
Къарачай-малкъар тилни ангылатма сёзлюгю: Ючтомлукъ. - Нальчик: «Эль-Фа» Китап басма, 1996, 2002.
Диалектологический словарь башкирского языка. - Уфа:
Китап, 2002.
Хәзерге башңорт әдәби теленең аңлатмалы һүдлеге /
Яуаплы мөхәррире З. Г. Ураксин. - Өфө, 2004.
Ңазаң тшнщ синонимдер сөздш / Кдоаст. С. Бизаков,
Ә. Болганбаев, Ш. Дәулетңүлов. - Алматы: «Арыс» баспасы, 2005.
Ңазаң тшнщ аймаңтың сөздш / Ңүраст. Г. Ңалиев,
О. Наңысбеков, Ш. Сарыбаев, А. Үдербаев және т.б. - Алматы: «Арыс» баспасы, 2005.
Ңазаң әдеби тшнщ сөздш. Он бес томдың. Ш том /
Күраст Т. Жанүзаков, С. Омарбеков, Ә. Жүшсбек және т.б. -
Алматы: «Арыс» баспасы, 2006.
Әхтәмов М. Х. Башңорт халың мәңәлдәре һәм әйтемдәре
һүдлеге. - Өфө: Китап, 2008.
Рус теле сүзлекләре
Толковый словарь русского языка: В 4-х т. / Под ред. Д.
Н. Ушакова. - М.: ОГИЗ, 1935, 1938, 1939, 1940.
Словарь современного русского литературного языка.
Т. - М.-Л.: Изд-во АН СССР, 1948 -1965.
Даль В. И. Толковый словарь живого великорусского
языка. - 6-е изд. - Т. Н У - М., 1955.
Большая Советская Энциклопедия. - М.: Сов. энцикл.,
1969-1978.
Новые слова и значения. Словарь-справочник по материалам прессы и литературы 60-х годов / Под. ред. Н. З. Котеловой, Ю. С. Сорокина. - М.: Сов. энцикл., 1971.
Советский энциклопедический словарь. - М.: Сов. энцикл., 1981.
Словарь русского языка: В 4-х т. / Под ред. А. П. Евгеньевой. - 2-е изд., испр. и доп. - М.: Рус. яз., 1981, 1986,
1987, 1988.
Новейший энциклопедический словарь. - М.: РИПОЛ
классик, 2010.
Новые слова и значения. Словарь-справочник по материалам прессы и литературы 70-х годов / Под ред. Н. З. Котеловой. - М.: Рус. яз.,1984.
Ожегов С. И. Словарь русского языка / Под ред.
Н. Ю. Шведовой. - 22-е изд., испр. - М.: Рус. яз., 1990.
Современный словарь иностранных слов. - М.: Рус. яз.,
1993.
8
Современный словарь иностранных слов. - 4-е изд.,
стереотип. - М.: Рус. яз., 2001.
Большой словарь иностранных слов. - М.: ЮНВЕС,
2001.
Толковый словарь русского языка: С включением сведений о происхождении слов. / Отв. ред. Н. Ю. Шведова. - М.
Издательский центр «Азбуковник», 2007.
Крысин Л. П. Иллюстрированный толковый словарь
иностранных слов / Л. П. Крысин. - М.: Эксмо, 2008.
Татарча-русча сүзлекләр
Гиганов И. Слова, коренные, нужнейшие к сведению
для обучения татарскому языку. - СПб.: Императорская
Академия наук, 1801.
Троянский А. Словарь татарского языка и некоторых
употребительных в нём речений арабских и персидских:
В 2-х т. - Казань: Тип. ун-та, 1833, 1835.
Остроумов Н. П. Первый опыт словаря народно-татарского языка по выговору крещённых татар Казанской губернии. - Казань: Тип. ун-та, 1876.
Насыйри К. Татарча-русча лөгать китабы. - Казань:
Тип. ун-та, 1878.
Катанов Н. Ф. Краткий татарско-русский словарь. -
Казань: Типолитогр. ун-та, 1912.
Рахманколый С. Татарча-русча лөгать. - Казан: И. Н. Харитонов лито тип., 1913.
Татарско-русский словарь / Сост. М. Корбангалиев,
Р. Газизов, М. Кулиев. - Казань: Татгосиздат, 1931.
Татарско-русский словарь / Сост. Р. Газизов, Н. Исанбет, Г. Ишмухаметов. - Казань: Татгосиздат, 1950.
Татарско-русский словарь. - М.: Сов. энциклопедия,
1966.
Татарско-русский учебный словарь / Под ред. Ф. А. Ганиева. - М.: Рус. яз. 1993.
Сафиуллина Ф. С., Ризванова Л. М. Татарча-русча антонимнар сүзлеге. - Казан: Хәтер, 1997.
Сафиуллина Ф. С., Газизова Ф. М. Татарча-русча тезмә
сүзләр сүзлеге. - Казан: Татар. кит. нәшр., 2002.
Татарско-русский словарь / Сост. И. А. Абдуллин,
Ф. А. Ганиев, М. Г. Мухамадиев, Р. А. Юналеева / Под ред.
Ф. А. Ганиева. 4-е изд. - Казань: Татар. кн. изд-во, 2002.
Татарско-русский словарь: В 2-х т. - Казань: Магариф,
2007.
Русча-татарча сүзлекләр
Насыри К. Полный русско-татарский словарь. - Казань:
Типолитогр. ун-та, 1892.
Воскресенский А. Русско-татарский словарь. - Казань:
Типолитогр. ун-та, 1894.
Рахманколый С., Кәрам Г. Русча-татарча мөкәммәл
лөгать. - Казан: Гасыр, 1920.
Русча-татарча яңа лөгать. - Казан: Яңа китап, 1929.
Нугайбек Г. и др. Русско-татарский словарь. - 2-е изд. -
Казань: Татгосиздат, 1940.
Русско-татарский словарь: В 4-х т. - Казань: Таткнигоиздат, 1955, 1956, 1958, 1959.
Махмутов М. И. Школьный русско-татарский словарь. - Казань: Татар. кн. изд-во, 1967.
Русско-татарский словарь / Отв. ред. Р. С. Газизов. - Казань: Татар. кн. изд-во, 1971.
Сафиуллина Ф. С., Галиуллин К. Р. Тематический русско-татарский словарь. - Казань: Татар. кн. изд-во, 1989.
Ганиев Ф. А., Гаффарова Ф. Ф. Русско-татарский словарь / Под ред. Ф. А. Ганиева. - Казань: Татар. кн. изд-во,
1996.
Юналеева Р. А., Абдуллина Р. Р. Русско-татарский словарь / Под ред. Ф. А. Ганиева. - Казань: Магариф, 1996.
Русско-татарский словарь / Сост. Э. М. Ахунзянов,
Р. С. Газизов, Ф. А. Ганиев и др.; Под ред. Ф. А. Ганиева. -
4-е изд., испр. - М.: Инсан, 1997.
Агишев X. Г. Русско-татарский словарь словосочетаний:
В 2-х т. / Под ред. М. З. Закиева, С. М. Ибрагимова. - Казань: Матбугат йорты, 1998.
Терминологик сүзлекләр
Насыйри К. Гөлзар вә чәмәнзар китабына сүзлек. - Казан, 1894.
Габидов Г. Русча-татарча сәяси лөгать. - Оренбург: Өлфәт, 1918.
Камал Г. Кесә өчен русча-татарча мөкәммәл сәяси лөгать. - Казан: Васита, 1918.
Сәяси лөгать / Төз. Г. Нигъмәти, М. Мөхәммәдиев, С. Шәрәфетдинов. - М.: СССР халыкларының үзәк нәшрияты, 1925.
Краткий татарско-русский словарь военных терминов
(толмач). - М.: Искра революции, 1926.
Физика атамалары. - Казан, 1927.
Газета укучылар өчен кесә сүзлеге / Төз. М. Гали. - Казан: Татиздат, 1928.
Медицинадан татарча атамалар. I кис. Нормаль анатомия атамалары. - Казан, 1929.
Атамалар сүзлеге. XI серия. Авыл хуҗалыгы һәм урманчылык атамалары. - Казан: Татиздат, 1931.
Химия атамалары: Анорганик җыелмаларның яңа номенклатурасы. I бүлек / Төз. Г Вәлитов. - Казан: Татиздат, 1931.
Урысча, латинча һәм татарча атамалар сүзлеге. Кеше
морфологиясе (анатомия, гистология). III серия. - Казан:
Татиздат, 1931.
Урысча-татарча атамалар сүзлеге. Физика, математика,
астрономия. - Казан: Татиздат, 1931.
Математика атамалары: Русча-татарча сүзлек. - Казан:
Татгосиздат, 1934.
Химия терминнары: Русча-татарча сүзлек / Төз. Г Дистанов, Г. Вәлитов. - Казан: Татгосиздат, 1934.
Табигыять һәм биология терминнары. - Казан: Татгосиздат, 1935.
Элементар математика терминнары җыентыгы / Төз.
Х. Халиков, И. Алексеев, З. Исаев. - Казань: Татгосиздат, 1935.
9
Физика һәм метеорология терминнары / Төз. М. Галиев,
Х. Мөштәри, Х. Хөснуллин. - Казан: Татгосиздат, 1939.
Политик-экономик терминнар (русча-татарча һәм татарча-русча сүзлек) / Төз. Ф. Махианов, Г. Шәфиев, Г. Нугайбәк. -
Казан: Татгосиздат, 1941.
Русча-татарча математик терминнар сүзлеге. - Казань:
Татгосиздат, 1949.
Русча-татарча физика һәм геофизика терминнары
сүзлеге / Төз. М. С. Галеев. - Казан: Татгосиздат, 1949.
Русча-татарча авыл хуҗалыгы терминнары сүзлеге
/ Төз. Г. Г. Әхмәтов, М. Гыймадиев. - Казан: Татгосиздат,
1950.
Русча-татарча психология һәм педагогика терминнары
сүзлеге / Төз. В. Горохов, А. Касимов, В. Хангильдин. - Казан: Татгосиздат, 1950.
Тел белеме буенча терминнар һәм әйтелмәләр сүзлеге /
Р. Шакирова ред. - Казан: Татгосиздат, 1953.
Русча-татарча география сүзлеге / Төз. З. С. Дусаев. -
Казань: Татгосиздат, 1953.
Политик сүзлек. - Казан: Татар. кит. нәшр., 1958.
Әдәбият белеме сүзлеге / Төз. Н. Гыйззәтуллин. - Казан: Татар. кит. нәшр., 1958.
Русча-татарча техника терминнары сүзлеге / Төз.
A. К. Тимергалин, М. С. Галеев. - Казан: Татар. кит. нәшр.,
1963.
Русча-татарча математик терминнар сүзлеге / Төз.
B. З. Закиров, З. Г. Мортазин. - Казан: Татар. кит. нәшр., 1970.
Русча-татарча авыл хуҗалыгы терминнары сүзлеге /
Төз. А. К. Тимергалин, Г. Г. Әхмәтов, Ш. Г. Садыйков. - Казан: Татар. кит. нәшр., 1971.
Русча-татарча биология терминнары сүзлеге / Төз.
О. Ж. Курмаев җитәкчелегендәге коллектив. - Казан: Татар.
кит. нәшр., 1972.
Русча-татарча физика терминнары сүзлеге / Төз.
М. С. Галеев. - Казан: Татар. кит. нәшр., 1972.
Русча-татарча астрономия терминнары сүзлеге / Төз.
М. С. Галеев, А. К. Тимергалин. - Казан: Татар. кит. нәшр.,
1974.
Русча-татарча химия терминнары сүзлеге / Төз. Г. Дистанов. - Казан: Татар. кит. нәшр., 1978.
Русча-татарча физика терминнары сүзлеге / Төз.
М. С. Галиев, А. К. Тимергалин. - Казан: Татар. кит. нәшр.,
1981.
Әдәбият белеме сүзлеге / Төз.-ред. А. Г. Әхмәдуллин. -
Казан: Татар. кит. нәшр., 1984.
Гарипова Ф. Г. Татарстан гидронимнары сүзлеге. - Казан: Татар. кит. нәшр., 1984.
Русско-татарский словарь биологических терминов /
Сост. Ф. Г. Ситдиков, Н. А. Бакиева, А. Х. Гарифуллина и
др. - Казань: Татар. кн. изд-во, 1985.
Русча-татарча педагогика һәм психология терминнары
сүзлеге / Төз. Я. И. Ханбиков, Ш. С. Ханбикова. - Казан:
Татар. кит. нәшр., 1985.
Русча-татарча төзелеш атамалары сүзлеге / Төз.
Р. А. Шакирҗанов / Р. Г. Әхмәтьянов ред. - Яр Чаллы, 1992.
Гарипова Ф. Г. Татарстан микротопонимнары сүзлеге
/ Фәнни ред. М. З. Зәкиев. - 1-2 кит. - Казан: Татар. кит.
нәшр., 1992, 1993.
Краткий русско-татарский словарь исторических терминов / Сост. Г. И. Мустафина / Ред. Ж. С. Минуллин. - Казань: КГПИ, 1993.
Краткий русско-татарский толковый словарь медицинских терминов / Сост. М. М. Миннебаев. - Казань: Медицина, 1994.
Краткий русско-татарский словарь для работников
ЗАГСа / Сост. Ф. С. Баязитова / Науч. ред. З. Р. Садыкова. -
Казань: Татар. кн. изд-во, 1994.
Краткий русско-татарский общественно-политический
словарь / Сост. И. М. Низамов. - Казань: Татар. кн. изд-во,
1995.
Краткий русско-татарский словарь для работников культуры / Сост. Д. Б. Рамазанова / Под ред. Ф. С. Сафиуллиной. -
Казань: Татар. кн. изд-во, 1995.
Краткий русско-татарский словарь для работников общественного питания / Сост. Т. X. Хайрутдинова / Науч. ред.
Д. Б. Рамазанова. - Казань: Татар. кн. изд-во, 1995.
Краткий русско-татарский словарь для работников сельского хозяйства / Сост. Ф. Ф. Гаффарова, З. Р. Садыкова /
Науч. ред. Г. Р. Муртазин, С. Г. Муртазина, Д. Б. Рамазанова. -
Казань: Татар. кн. изд-во, 1995.
Краткий русско-татарский словарь для работников торговли / Сост. М. Г. Мухаммадиев / Науч. ред. А. М. Хазрятов. - Казань: Татар. кн. изд-во, 1995.
Русско-татарский словарь-минимум для работников
предприятий бытового обслуживания / Сост. Р. Р. Абдуллина / Науч. ред. Ф. И. Тагирова. - Казань: Татар. кн. изд-во,
1995.
Русско-татарский словарь-минимум для работников
леса / Сост. А. Г Гаянов. - Казань: Татар. кн. изд-во, 1995.
Сәламәтлек саклау хезмәткәрләре өчен русча-татарча
сүзлекчә / Төз. Р. Р. Шәмсетдинова / Фәнни ред. Н. Г. Халфеев. - Казан: Татар. кит. нәшр., 1995.
Сайфуллин Р. С., Хисамеев Г. Г. Толковый словарь-справочник по физике, химии и химической технологии на русском, татарском и английском языках. - Казань: Фән, 1996.
Азбука природы: Русско-татарский, татарско-русский
словарь биологических терминов: В 6 кн. / Сост. А. Б. Халидов, А. С. Казанцева, В. И. Гаранин и др. - Казань: Магариф,
1996-2001.
Амиров К. Ф. Русско-татарский юридический словарь
/ Под ред. Ф. А. Ганиева. - Казань: Татар. кн. изд-во, 1996.
Англо-русско-татарский словарь физических терминов
/ Сост. З. М. Вагизова, Г Ю. Даутов, О. Аслан. - Казань: Таң
= Заря, 1996.
Кафиатуллина В. И. Англо-татарско-русский учебный словарь общестроительной лексики / Науч. ред.
10
В. Ш. Фатхуллин, Р. А. Шакирзянов, Р. Н. Куряева. - Казань:
КГАСА, 1996.
Кафиатуллина В. И. Немецко-татарско-русский учебный словарь общестроительной лексики / Науч. ред.
В. Ш. Фатхуллин, Р. А. Шакирзянов. - Казань: КГАСА, 1996.
Русско-татарский словарь-минимум для работников
связи / Сост. Р. Г. Гатауллина / Науч. ред. И. М. Низамов. -
Казань: Татар. кн. изд-во, 1996.
Краткий русско-татарский словарь для работников
транспорта / Сост. Д. Б. Рамазанова, Ф. И. Тагирова / Науч.
ред. Р. Г. Ахметьянов. - Казань: Татар. кн. изд-во, 1996.
Русско-татарский словарь-минимум для работников
химической промышленности / Сост. Р. И. Халиуллин,
Н. Ш. Мифтахова. - Казань: Татар. кн. изд-во, 1996.
Русско-татарский словарь-минимум для работников
нефтяной промышленности / Сост. М. Б. Газизов, Р. З. Фахрутдинов. - Казань: Татар. кн. изд-во, 1996.
Русско-татарский словарь-минимум для строителей /
Сост. Р. Г. Ахметьянов, Р. А. Шакирзянов. - Казань: Татар.
кн. изд-во, 1996.
Русча-татарча, татарча-русча физика терминнары
сүзлеге / Төз. Г. Ю. Даутов, З. М. Вәгыйзова / Ред. Г. Ю. Даутов. - Казан: Таң = Заря, 1996.
Финансово-экономические и юридические термины.
Толковый словарь / Сост. К. М. Гарифуллин, К. Г. Хайруллин, Ф. Н. Фаткуллин и др. - Казань: изд-во Каз. фин.-экон.
ин-та, 1996.
Краткий русско-татарский словарь для работников народного образования / Сост. К. Р. Галиуллин, Ф. С. Сафиуллина. - Казань: Татар. кн. изд-во, 1997.
Краткий русско-татарский словарь для работников охраны природы / Сост. М. М. Гимадиев, А. И. Щеповских. -
Казань: Фән, 1997.
Математикадан русча-татарча белешмә сүзлек / Төз.
И. Г. Галәветдинов, Г. Г. Гафуров, В. З. Закиров, М. З. Хөснетдинов. - Казан: Мәгариф, 1997.
Русско-татарский общественно-политический словарь /
Сост. Ф. А. Ганиев, И. М. Низамов и др. / Под рук. Р. М. Харисова. - Казань: Татар. кн. изд-во, 1997.
Русско-татарский словарь для работников музыкальных
учреждений / Сост. И. Г. Алмазов, Д. Б. Рамазанова. - Казань: Татар. кн. изд-во, 1997.
Русско-татарский словарь-минимум для работников
лесной промышленности / Сост. Г. Г. Саберова. - Казань:
Татар. кн. изд-во, 1997.
Биологиядән русча-татарча аңлатмалы сүзлек / Төзүчеләре: Ф. Г. Ситдиков, Р. К. Зәкиев, А. Б. Халидов һ.б. / Ред.
Ф. Г. Ситдиков, Р. К. Зәкиев. - Казан: Мәгариф, 1998.
Русско-татарский словарь для работников библиотек,
издательств и информационных служб. - Казань: Магариф,
Милли китап, 1998.
Газизова Ф. М. Русча-татарча икътисади атамалар
сүзлеге. - Казан: Раннур, 1999.
Русско-татарский словарь терминов журналистики /
Сост. Ф. А. Агзамов. - Казань: Татар. кн. изд-во, 1998.
Краткий русско-татарский словарь для бизнесменов и
предпринимателей / Сост. С. Ф. Гарифуллин. - Казань: Татар. кн. изд-во, 1999.
Международная анатомическая номенклатура: Латинско-русско-татарский словарь / Авт.-сост. Р. М. Гатин. - Казань: Магариф, 1999.
Мугинов Р. А. Русско-татарский словарь военных терминов. - Казань: Татар. кн. изд-во, 2000.
Русча-татарча техник терминнар сүзлеге / Төз. А. К. Юлдашев, А. З. Әфләтунов, А. X. Зимагулов, Р. Г. Нуруллин. -
Казан: Мәгариф, 2000.
Мифтахова Н. Ш. Русча-татарча химик терминнар
сүзлеге / Ред. Н. С. Әхмәтова. - Казань: Мәгариф, 2002.
Татарча-русча-латинча үсемлек атамалары сүзлеге
/ Төз. Г. Г. Саберова / Ф. А. Ганиев ред. - Казан: Фикер,
2002.
Медицинадан русча-татарча аңлатмалы сүзлек / Төз.
М. М. Гыймадеев, Н. X. Әмиров, К. Ш. Зыятдинов. - Казан:
Мәгариф, 2003.
Агрохимия һәм туфрак белеме терминнарының русча-татарча аңлатмалы сүзлеге / Төз. М. Ю. Гыйләҗев,
С. Г. Мортазина, Ф. Ф. Гаффарова. - Казан: Мәгариф, 2003.
Русча-татарча нефть сәнәгате сүзлеге / Төз. Ф. С. Хәкимҗанов, Р. А. Шакирҗанов, З. Г. Хәбипова. - Казан: Мәгариф, 2004.
Медицина терминнарының русча-татарча аңлатмалы
сүзлеге / Төз. Р. Р. Шәмсетдинова. - Казан: Мәгариф, 2004.
Ветеринария медицинасы терминнарының русча-татарча аңлатмалы сүзлеге / Авт.-төз. Ф. Г. Нәбиев, Р. Г. Госманов, Р. И. Ситдиков, М. Ш. Шакуров һ.б. - Казан: Мәгариф,
2004.
Химиядән русча-татарча аңлатмалы сүзлек / Авт.-төз.
Г. Г. Хисамеев, А. И. Нарбеков, Н. X. Әмиров һ.б. - Казан:
Мәгариф, 2004.
Информатика һәм мәгълүмат технологияләре терминнары: Инглизчә-татарча-русча аңлатмалы сүзлек / Авт.-төз.
Җ. Ш. Сөләйманов, А. Ф. Галимьянов, М. X. Вәлеев. - Казан: Мәгариф, 2006.
Русча-татарча тарих терминнарының аңлатмалы сүзлеге / Авт.-төз. Р. Ф. Галләмов. - Казан: Мәгариф, 2006.
Сафиуллина Р. Р. Мөселман терминологиясе сүзлеге. -
Казан: «Алма-Лит» нәшр., 2006.
Русско-татарский музыкальный словарь / Сост. И. Г. Алмазов, Д. Б. Рамазанова. - Казань: Изд-во КГУ, 2007.
Агроэкология терминнарының русча-татарча аңлатмалы сүзлеге / Төз.: М. Ю. Гыйләҗев, С. Г. Мортазина,
Ф. Ф. Гаффарова, М. Г. Муртазин. - Казан: Татар. кит. нәшр.,
2008.
Тасвири сәнгать, архитектура һәм китап сәнгате атамалары: аңлатмалы сүзлек / Төз. Ф. Г. Вагапова / Р. Т. Сафаров
ред. - Казан: Магариф- Вакыт, 2011.
11
СҮЗЛЕКТӘ ФАЙДАЛАНЫ ЛГАН БАШ КА ЧЫ ГАНАКЛАР ТУРЫ НДА
М ӘГЪЛҮМАТ
1. Сүзлек берәмлеге итеп алынган сүзләрнең һәм фразеологик әйтелмәләрнең мәгънә төрлелекләрен, стилистик
үзенчәлекләрен аерып биргән аңлатмалар матур әдәбияттан,
иҗтимагый-сәяси, публицистик һәм фәнни-популяр әсәрләрдән, дәреслекләрдән һ.б. чыганаклардан алынган мисаллар ярдәмендә дәлилләнде. Матур әдәбияттан һәм татар
телендә язылган яки тәрҗемә ителгән әдәбияттан алынган мисаллар янында, кагыйдә буларак, әсәрнең исеме түгел, ә, иң беренче чиратта, автор исеме күрсәтелде. Мәсәлән, Г. Тукай, Ф.Әмирхан, М.Гафури, Г.Ибраһимов, И.Гази,
Г.Бәширов, Ә.Еники, Г.Ахунов, Ф.Хөсни, Э.Касыймов,
A.Гыйләҗев, М.Мәһдиев, Г.Гыйльманов, М.Маликова,
Г.Нигъмәти, И.Таһиров, Р. Әмирхан, С.Алишев, М.Пришвин,
B.Сабунаев, Н.Сладков һ.б.
2. Авторларның фамилияләре, инициаллары (яки псевдонимнары) бер үк төрле булган очракта, алар түбәндәге
тәртиптә бирелде: Гали Рәхим (Гали Рәхим) һәм Г.Рәхим
(Гәрәй Рәхим); Мәрди Рафиков (Мәрди Рафиков) һәм
М.Рафиков (Мәҗит Рафиков); Мансур Хәсәнов (Мансур
Хәсәнов) һәм М.Хәсәнов (Мәхмүт Хәсәнов); Римзил Вәлиев
(Римзил Вәлиев) һәм Р. Вәлиев (Разил Вәлиев) һ.б.
3. Нигездә башка телләрдән тәрҗемә ителгән дәреслекләрдән, методик ярдәмлекләрдән, иҗтимагый-сәяси, фәннипопуляр әсәрләрдән алынган мисаллар янында китапның
исеме күрсәтелде: ... Арифметика; ... Ботаника; ... Геометрия; ... Урта гасырлар тарихы; ... Физикадан мәсьәләләр
җыентыгы; ... Кызыклы география; ... Могҗизалар энциклопедиясе; ... Кызыклар дөньясында; ... Йорт эшләре һ.б.
4. Вакытлы матбугаттан алынган мисаллар янында шул
газета-журналларның исемнәре күрсәтелде: ... Татарстан;
... Казан утлары; ... Мирас; ... Идел; ... Хокук һәм хәят; ...
Ватаным Татарстан; ... Шәһри Казан; ... Мәдәни җомга; ...
Татарстан яшьләре, ... Татар иле һ.б.
5. Алда әйтеп кителгәнчә, башка телләрдән тәрҗемә
ителгән әсәрләрдән алынган мисаллар янында югарыда
күрсәтелгән тәртиптә я авторның үзе, я китапның исеме
бирелде. Хезмәтнең тәрҗемәчеләре күрсәтелмәде. Шуның
өчен, иллюстратив материал буларак мисаллар алынган
әсәрләрнең исемлеген, тәрҗемәчеләрен күрсәтеп, аерым
китерәбез.
Алексеев И. А. Югары математика нигезләре / Г. Г. Тумашев тәрҗ. - Казан: Татгосиздат, 1953.
Андерсен Һ. К. Унике сәяхәтче: Әкиятләр / Л. Гыйззәтуллина тәрҗ. - Казан: Мәгариф, 2008.
БахаровА. Н., Яковлев П. Н. Иван Владимирович Мичурин / Г. Әхмәтов тәрҗ. - Казан: Татгосиздат, 1941.
Верзилин Н. Робинзон эзләреннән / Р. Вәлиева тәрҗ. -
Казан: Татар. кит. нәшр., 1958.
Веселов Е. А. Дарвинизм нигезләре. Урта мәктәпнең IX
классы өчен дәреслек / Г. З. Бакирова, З. С. Рахматуллина
тәрҗ. - Казан: Татар. кит. нәшр., 1959.
Григорьев Н. В. Татарстанда терлекчелек. Тәҗрибә,
проблемалар, перспективалар / Коллектив тәрҗ. - Казан:
Татар. кит. нәшр., 1978.
Гунтәкин Р.-Н. Чалы кошы / Т. Нурмөхәммәтов тәрҗ. -
Казан: Татар. кит. нәшр., 1990.
Девятков А. К., Макаревич А. И. Бакчачы, яшелчәче һәм
умартачы календаре / Коллектив тәрҗ. - Казан, 1993.
Дөньяда ниләр бар. Табигать турында хикәяләр / Коллектив тәрҗ. - Казан: Татар. кит. нәшр., 1958.
Йорт эшләре / Коллектив тәрҗ. - Казан: Татар. кит.
нәшр., 1960.
Казневский В. П. Космик ракеталар / М. Исхаков тәрҗ. -
Казан: Татар. кит. нәшр., 1963.
Конан Дойл А. Баскервильләр эте; Киплинг Р. Маугли;
А. де Сент-Экзюпери. Нәни принц / Р. Вәлиев тәрҗ. - Казан:
Мәгариф, 2004.
Макиавелли Н. Падишаһ / М. А. Аверьянов тәрҗ. - Казан: Мәгариф, 2006.
Марк Твен. Том Сойер маҗаралары / С. Ибраһимова
тәрҗ. - Казан: Мәгариф, 2003.
Мульги А. Я. Мәктәптә кул эше / Ф. Зыятдинова тәрҗ. -
Казан: Татар. кит. нәшр., 1974.
Перельман Я. И. Кызыклы физика. Беренче китап /
Н. К. Раимов тәрҗ. - Казан: Татар. кит. нәшр., 1960.
Плавильщиков Н. Диңгез тирәнлегендә / З. Мәҗит
тәрҗ. - Казан: Татгосиздат, 1940.
Платонов Г. В. Дарвинизм һәм дин / Ф. М. Байчурина
тәрҗ. - Казан: Татар. кит. нәшр., 1962.
Платонов К. К. Кызыклы психология / Р. Х. Камалова
тәрҗ. - Казан: Татар. кит. нәшр., 1988.
Покровский А. А. Ашаганың аш булсын / Н. С. Вәлиева,
Ф. Ә. Ганиев тәрҗ. - Казан: Татар. кит. нәшр., 1972.
Пришвин М. Аучы хикәяләре / Б. Шәрәфетдинов тәрҗ. -
Казан: Татгосиздат, 1951.
Рейнберг М. Г. Уйлаучы машиналар / Д. С. Зарипов
тәрҗ. - Казан: Татар. кит. нәшр., 1960.
Родкина Р. А. Йөкле хатын гигиенасы / С. Вилданова
тәрҗ. - Казан: Татар. кит. нәшр., 1982.
Сабунаев В. Б. Кызыклы ихтиология / Р. А. Шахмуратова тәрҗ. - Казан: Татар. кит. нәшр., 1970.
Сафонов. В. Җир чәчәктә / С. Каратай тәрҗ. - Казан:
Таткнигоиздат, 1954.
Сергеев Б. Ф. Кызыклы физиология / Р. А. Шахмуратова, Р. К. Камалова тәрҗ. - Казан: Татар. кит. нәшр., 1981.
Сладков Н. И. Баллы яңгыр. Әкиятләр, хикәяләр /
Л. Нәҗмиева тәрҗ. - Казан: Татар. кит. нәшр., 1992.
Солодухин Е. Д. Урман аптекасы / М. Ә. Мостаев тәрҗ. -
Казан: Татар. кит. нәшр., 1992.
Тургенев И. С. Аучы язмалары / Ф. Зыятдинов тәрҗ. -
Казан: Татар. кит. нәшр., 1978.
Ходаков Ю. В. Күзгә күренми торган матдәләр турында хикәяләр / А. К. Тимергалин тәрҗ. - Казан: Татар. кит.
нәшр., 1959.
Шекспир У. Сайланма әсәрләр: 2 томда / Коллектив
тәрҗ. - Казан: Татар. кит. нәшр., 2006.
Щербина П.С. Умартачылык / Г. Ш. Кадыйров тәрҗ. -
Казан: Татар. кит. нәшр., 1960.
12
СҮЗЛЕКТӘН ФАЙДАЛАНУЧЫ ЛАР ӨЧЕН БЕЛЕШ М Ә
I. Сүзлеккә сүзләр алу тәртибе
§ 1. Сүзлекнең нигезен хәзерге әдәби тел сүзләре һәм
фразеологик берәмлекләре тәшкил итә.
§ 2. Сүзлеккә түбәндәге төркем сүзләр дә кертелде:
а) урта мәктәп һәм югары уку йортлары дәреслекләрендә очраган төп төшенчәләрне белдергән сүзләр (БАЗИС,
БАКТЕРИЯ, ТИГЕЗЛӘМӘ, ФОРМУЛА һ.б);
ә) газета-журналларда урын алган күпчелек иҗтимагыйсәяси терминнар (ДОТАЦИЯ, ВӘКАЛӘТ, РЕФЕРЕНДУМ, РЕЙД һ.б.);
б) моңа кадәр басылып чыккан лексик минимумнарда һәм терминологик сүзлекләрдә тәкъдим ителгән аерым
терминнар яки аларның тәрҗемәләренең шактый күләме
(АСТӨШЕРМӘ, БАШЛАМ, БИЗӘМ, ӨЛГЕ, ТАМГАХАНӘ, ТЕРКӘҮ һ.б);
в) бүгенге көн өчен яңа булган, вазгыятьнең үзгәрүе
белән килеп кергән, язма әдәбиятның барлык төрләрендә
дә очраган Европа телләреннән алынган сүзләр (БАЙКЕР,
БАЙТ, БОНУС, ДИВИДЕНД, ДДЛЕР, ИПОТЕКА һ.б);
г) дингә, халык ышануларына, мифологиягә, йолаларга,
төрле ырымнарга бәйләнешле сүзләр (БАКЫЙ, БАПТИЗМ,
БӘДӘЛ, БӘРМӘНЧЕК, НАРДУГАН, ФАНИ һ.б);
д) яңадан кулланышка актив кереп бара торган, телдә
кабат торгызылган искергән сүзләр (БАГАВЫЛ, БАЕК,
БАЙСА, БАЛГА һ.б);
е) хәзерге чорда активлашкан һәм урта мәктәп, югары
уку йортларында өйрәнелә торган борынгы әдәбиятта очраган гарәп һәм фарсы телләреннән кергән шактый алынма
сүзләр (БАБ, БАГБАН, БАЗАРКӘН, ҖӘНҮБ, ИГАНӘ,
ИГЪДАДИ, ИГЪТИБАРӘН һ.б);
ж) тарихи фактларны һәм электәге тормыш-көнкүрешне
чагылдырган искергән сүзләр (ӘДЕРНӘ, БАРЫМТА,
БАТМАН, БАТРАК, БИЗМӘН, КАБИЛӘ, КАГАН, КАГАНЛЫК, НӨГӘР һ.б);
җ) әдәбиятта еш очраган һәм, киң кулланышка кереп,
әдәби телне баетырдай дип табылган диалекталь сүзләр
(ӘНӘЧӘ, БАДЪЯН, БАШБАТА, КАБЫГУ, КАЗЫМА,
ШАМА һ.б.);
з) матур әдәбият әсәрләрендә очраган яки хәзерге
әдәби телдә еш кулланыла торган гади сөйләм сүзләре
(БӘЛШӘЮ, БӘРГӘЛӘШ, БЕЛӘМӘН һ.б);
и) киң кулланышка кергән яңа реалияләрне белдерү өчен,
телнең үз җирлегендә ясалган яки мәгънәләре киңәйгән яңа
сүзләр (БАКЫЙЛЫК, БАРЛАМА, БАСМАК, ИГАНӘЧЕ,
КОЛАКСА, КЕРТЕМ, ЭШМӘКӘР һ.б).
§ 3. Сүзлек берәмлеге итеп барлык грамматик сүз төркемнәренә дә караган сүзләр алынды. Конверсия юлы белән
барлыкка килгән сүзләр һәм аларның мәгънәләре төп сүз
мәкаләсендә күрсәтелде.
ӘВӘРӘ и. фар. 1. Бик буталчык хәлләр, вакыйгалар.
Аның ул әвәрәгә ничек катнашып китүен һич аңлап та булмый, юкса, иреккә чыгарына да нибары өч ай гына калган
булган. Казан утлары
2. хәб. сүз мәгъ. Бер нәрсәгә бирелеп китү, мавыгу. Нинди
эшкә башың әвәрә? Н.Исәнбәт
§ 4. Мөстәкыйль сүзлек берәмлеге буларак, тамыр
сүзләр белән беррәттән, барлык сүз төркемнәренә дә караган төрле типтагы ясалма сүзләр дә кертелде. Шул исәптән:
а) кушымчалау юлы белән ясалган сүзләр (ӘЙЛӘНЕШ,
ВӘКАРЬЛЕК, ҖӘМӘГАТЬЧЕЛЕК һ.б); ә) саф кушма
сүзләр (АМПЕРМЕТР, АРПАБАШ, АЯГҮРӘ, БАШКИСӘР һ.б.); б) кыскартылган кушма сүзләр (БАТРАЧКОМ,
БЕНЗОВОЗ, РАБФАК һ.б); в) парлы сүзләр (АНДАМОНДА, БАШ-АЯК, КҮРШЕ-КҮЛӘН, САВЫТ-САБА
һ.б.); г) компонентлары аерым язылса да, кушма һәм тезмә
сүзләр (БАКА ЕФӘГЕ, БАКА ЯФРАГЫ, БАЛАН БАРМАК, БАСЫМЧАК ИТҮ, ВАҖИБ ИТҮ, ВАСЫЯТЬ
КЫЛУ һ.б.).
§ 5. Киң кулланылышлы һәм продуктив булган алкушымчалар, шулай ук кушма сүзләрнең беренче яки икенче кисәкләре сүзлектә аерым мәкалә итеп бирелде (АВИА-,
АВТО-, АГРО-, -АРА, БИ-, БИО-, НЕО-, -СЫМАННАР һ.б.).
§ 6. Сүзлектә түбәндәге сүзләр бирелмәде: а) үтә профессиональ сүзләр, ягъни фәннең һәм техниканың тик аерым
тармакларында гына белгечләр тарафыннан кулланыла торган сүзләр; ә) әдәби телне баетмый һәм әдәбиятта гомумән
очрамый торган җирле сөйләм сүзләре (диалекталь сүзләр);
б) тупас сөйләм сүзләре, жаргон сүзләр; в) хәрефләрдән
һәм авазлардан торган кыскартылма сүзләр; г) ялгызлык
исемнәре.
13
II. Сүзлекнең төзелеше
§ 7. Сүзлектә баш сүзләр алфавит тәртибендә урнаштырылды, һәм алар үзләренә караган материал (аңлатмалар,
мисаллар, фразеологик берәмлекләр) белән бергә сүзлек
мәкаләсен тәшкил итә.
§ 8. Баш сүздән соң аның сүз төркемен, чыганак телен,
стилистик үзенчәлекләрен сыйфатлый торган билгеләре куелды. Шуннан соң мәгънәгә аңлатма бирелде, иллюстратив
материал китерелде. Сүзнең барлык мәгънәләрен дә ачып
бетергәннән соң, кызыл юлдан шул сүз белән башланган
фразеологик берәмлекләр теркәлде.
§ 9. Башка сүз төркеменә күчеп ясалган сүзләр нокталы
калын, ә аларның мәгънәләре җәяле якты гарәп цифрлары
белән аерылды.
ИКМӘК и. 1. 1) Ачытылган камырдан мичтә пешерелгән
ризык; ипи. Һади, ап-ак тешләрен икмәккә батырып: -
Тәмле! - диде. Икмәк телеме күз ачып йомганчы юкка чыкты. А.Гыйләҗев ...
2) Ашлык. Гектарыннан утыз, кырык центнер алган
хуҗалык күп булды. Колхоз ындырларында икмәк таулары
ясалды. М.Мәһдиев ...
3) Кырда үсеп утырган иген. Болгарларның җирләрендә
бодай, арпа, тары һәм башка төрле икмәк тә үскән.
Г.Гобәйдуллин ...
2. ы. мәгъ. сөйл. к. икмәктер. Конкурста мин беренче
урынны алам, Гөлүсә. Чын, икмәк! Н.Гыйматдинова ...
§ 10. Һәр мәгънә кызыл юлдан башланып китте. Сүзнең
якынрак мәгънә төсмерләре параллель сызыклар (//), ә
тагы да якын мәгънәләре нокталы өтер (;) ярдәмендә аерып
күрсәтелде.
ӘДӘП и. гар. 1) Җәмгыятьтә гомум кабул ителгән әхлак
кагыйдәләре; яхшы гадәтләр ... // Кеше арасында үз-үзеңне
әхлак кагыйдәләренә туры китереп тота белү сыйфаты ...
2) Яхшы гадәт, йола ...
АРКАДАШ и. 1. Иптәш, дус; таяныч. Иске белешләр
кебек, мәктәп аркадашлары кебек дуслашканнар иде. Г.Исхакый ...
§ 11. Тигез хокуклы грамматик һәм фонетик вариантлар мөстәкыйль сүзлек берәмлекләре итеп алындылар, һәм
һәркайсы алфавит тәртибендә үз урынында бирелде.
АСТРОЛЯБ и. гр. сөйл. к. астролябия. Бер якта астролябка таянган Әбелхарис күренә. — Әбелхарис астролябын
тоткан килеш катып кала. Н.Исәнбәт
АСТРОЛЯБИЯ и. гр. Астрономиядә: озынлык һәм киңлекне, шулай ук җир үлчәү эшләрендә горизонталь почмакларны билгели торган почмак үлчәү әсбабы
§ 12. Компонентлары аерым язылган, лексик берәмлек
тәшкил иткән кушма һәм тезмә сүзләр дә аерым сүзлек
мәкаләсе итеп китерелде, сүзлектә алфавит тәртибендә урнаштырылды һәм аңлатылды.
ӘҖЕ-ГӨҖЕ КИЛҮ ф. Озак итеп, дусларча сөйләшү ...
ИГЕН ГӨМБӘСЕ и. а. х. Ашлык бөртекләрен, зарарлап,
кара тузанга яки кибәккә әйләндерә торган гөмбә авыруы;
корымбаш; русчасы: головня
§ 13. Омонимнар шулай ук һәрберсе аерым мөстәкыйль
сүзлек берәмлеге итеп алынды һәм якты рим цифрлары
белән күрсәтелде.
БИК I и. 1) иск. кит. к. бәк
2) Морзалар нәселендәге фамилияләрдә һәм кайбер кушма исемнәрдә сакланган компонент: Биктимер, Бикбулат,
Ханбиков
БИК II и. 1) Бикләп кую җайланмасы; йозак, келә, бастырык, бикләвеч. Сыерның тыныч кына күшәп ятуын
ишеткәч, җиңел сулап җибәрә, чолан ишегенең биген тикшерә, өй ишеген «бисмилла» әйтеп яба, аннары түшәген
җәеп, ятарга әзерләнә башлый. И.Гази ...
БИК III рәв. 1. 1) Гаять, көчле дәрәҗәдә, гадәттән тыш,
чиктән ашкан, югары дәрәҗәдә, искиткеч, искитмәле. Шулай бик озак барганнан соң, алда, бик еракта, кыр өстендә
аз гына калкып, соры карамчык кына булып, бер авыл күренә
башлады. ГБәширов ...
III. Сүзләрнең мәгънәләрен билгеләү
һәм аларны аңлату
Мәгънәләрне алу һәм урнаштыру тәртибе
§ 14. Сүзлектә китерелгән һәр тел берәмлегенең хәзерге
әдәби телдә кулланылган барлык мәгънәләре дә аерып
күрсәтелде.
§ 15. Алынма сүзләрнең бары тик татар телендә кулланылган мәгънәләре генә китерелде.
§ 16. Күп мәгънәле сүзләрне шәрехләгәндә, аның бөтен
семантик кыры исәпкә алынып, аерым мәгънәләре билгеле
бер тәртиптә урнаштырылды:
а) мәгънәләрнең бирелеш тәртибе, беренче чиратта,
аларның хәзерге әдәби телдәге кулланылыш ешлыгыннан
чыгып билгеләнде; мәгънәләр логик эзлеклелекне һәм генетик бәйләнешне мөмкин кадәр сакларга тырышып урнаштырылды;
ә) мәгънәләрнең үсеш-үзгәрешендәге тарихи эзлеклелекне хәзерге тел материаллары ачык күрсәтеп торганда, сүзнең мәгънә төзелешен аңлауны җиңеләйтерлек очракларда,
беренчел мәгънәләр, искергән булса да, алдан бирелде. Калган барлык очракларда искергән мәгънә, кагыйдә буларак,
хәзерге мәгънәләрдән соң гына теркәлде;
б) конкрет мәгънәләр абстракт мәгънәләрдән алдарак урнаштырылды;
в) киң кулланыштагы мәгънәләр аның таррак кулланыштагы (гади сөйләм, диалекталь, терминологик һ.б. өчен хас
булган) мәгънәләреннән алдарак китерелде;
г) диалекталь мәгънәләр гомуми һәм махсус кулланыштагы мәгънәләрдән соң теркәлде;
14
д) күчерелмә мәгънәләр туры мәгънәләрдән соң
бирелде;
е) бер үк стилистик төсмергә ия булган мәгънәләрнең
куллану ешлыгы югарырак булганы алданрак китерелде;
ж) сүзнең аерым синтаксик позициядә ачылган мәгънәләре төп мәгънәләрдән соң урнаштырылды.
БАЙТАК рәв. 1. Шактый, шактый зур, шактый күп.
Кичкә таба өй тәмам туздырылып, аннары тау башындагы күрше авылга ташылып беткәч тә, капка һәм койма баганалары белән байтак изаландык әле без. М.ВәлиБарҗылы ...
2. с. мәгъ. Шактый санда булган, күп. Инде байтак гомер
яшәлгән, байтак һава суланган, су эчелгән, дөнья күрелгән,
дигән сүз. Ф.Латыйфи ...
3. байтагы, байтагысы и. мәгъ. тартымлы форм. Зур
өлеш, зур кисәк, зур төркем; бөтеннең зуррак өлеше. Үрдәкләрнең байтагысы күл өстендә пыр итеп очтылар да түгәрәк ясап әйләнделәр. Я.Зәнкиев ...
җ) мөстәкыйль сүзнең ярдәмлек функциясендә кулланылган мәгънәсе (яки мәгънәләре) аның мөстәкыйль мәгънәләреннән соң бирелде.
БӘРАБӘР с. фар. 1. Бердәй дәрәҗәдәге, тиң булган,
лаек. Үзенә бәрабәр ана арыслан белән юлдаш булып, сахрада кунды. Дастан ...
2. рәв. мәгъ. Бердәй, тиң. Ә бит чыдамлык белән сабырлык фатихага бәрабәр, дигән китап. М.Хәсәнов
3. бәрабәренә бәйл. функ. Хакына, исәбенә. Дөрес, без
миллионнарның каны, җаны бәрабәренә, кеше гомере белән
һич исәпләшеп тормастан, дөньядагы афәтләрнең берсен -
фашизмны җиңеп чыктык. А.Гыйләҗев ...
§ 17. Конверсия юлы белән барлыкка килгән сүзләрдә
ачылган мәгънәләр шул ук мәкалә эчендә төп мәгънәдән
соң теркәлде.
ЕЛДЫРЫМ и. 1. 1) Җәй көне арыш өлгергән вакытта
кичләрен, төннәрен офык читендә күренә торган күкрәүсез
яшен чаткысы; аҗаган. Оренбург төбәгенең иркен дала ягы
авылларында күк күкрәүсез, ул яшен елдырымны никтер
«рәшәуйнау» дип атыйлар. А.Хәмидуллин ...
2) диал. Яшен. — бөтен тирә-якны сызылып яктырткан
елдырым балкышындагы төсле [күзаллады]. Т.Әйди ...
з) Нинди дә булса утлар уйнау чагылышы. Дөм караңгы
төн, туплар гөрселди, офыкта утлар елдырымы чагылып
китә, ә җирнең калтырап куйганын аяк табаннары гына
сизә. Х.Камалов ...
4) күч. Берәр өлкәдә аз вакыт эчендә эз калдырган
күренекле кеше. Үзе дә әдәбият тарихында якты эз сызып,
мәдәниятебез күгендә беренче рәшә, беренче елдырымнардан булган олы әдип Фатих Кәрими шагыйрь турында мондый сүзләр язып калдырган —. Л.Хәмидуллин ...
5) күч. Көтмәгәндә һәм тиз арада булып алган нинди дә
булса физик яки рухи халәт, психик күренеш. Уттай кайнар елдырым аркасын пешереп узды. Х.Камалов ...
2. с. мәгъ. күч. Елгыр, җитез, өлгер; хәрәкәтчән. Мин
Зөһрә туташ белән сөйләштем. [Гарифҗан:] Сөйләштең?
Елдырым егет икән син. Н.Исәнбәт ...
§ 18. Сүзнең берәр кыек грамматик формасы өчен генә
хас булган мәгънә (яки мәгънә төсмере) шул ук мәкалә
эчендә әйтелгән грамматик формада гомуми кагыйдәләр
нигезендә бирелде.
БАШ и. 1. 1) ...
21) башында күч. тарт. һәм кыек килеш форм. Төп
җитәкче, оештыручы урынында, башлык дәрәҗәсендә.
Иптәшләр, хәзер җирле граждан эшләре башында торучы
Ногматов иптәшкә яшьләрнең регистрацияләре турында
хәбәр итү өчен сүз бирелә. Ф.Бурнаш.
БАГУ I ф. 1. 1) диал. Карау, күз карашын юнәлтү, күз
салу. ...
3. бак, баксана ы. мәгъ. Кара син аны, кара әле, мәгънәсендә, игътибар итәргә кирәклекне, гаҗәпкә калуны
белдерә. Баксана! Бөтен күлем айкала! Н.Исәнбәт. Гөлҗамал абыстай, ишеткәнең бармы әле, менә бу кем малаеннан, баксана, аты коргыры, үләме әллә югыйсә... М.Гали
4. баксаң, бактың исә кер. сүз мәгъ. 1) Чын-чынлап
уйласаң, игътибар итсәң. Баксаң, шунда бер матур кыз тынып калган. Н.Исәнбәт. Бактым исә, бер дә катлауландырасы юк, барысы да мөмкин икән. Ф.Хөсни
2) Соңыннан билгеле булганча, чынлыкта, чынбарлыкта.
Баксаң, әле генә китерелгән сан да «соңгы сүз» булмаган
икән. М.Госманов...
§ 19. Алынма сүзләрнең мәгънәләрен бирү тәртибе татар
телендә кулланылган мәгънәләренең үзара бәйләнешеннән
чыгып билгеләнде.
РАДИАТОР и. лат. 1) Эчке янулы двигательләрне сыеклык ярдәмендә суыту җайланмасы. Йөк машинасында
йөрүче безнең бер шофёрның радиаторына ябалак бәрелгән
булган. Г.Әпсәләмов
2) Үзәктән ягып җылыту системасында пар яки кайнар су
йөри торган торбаларга тоташтырылган җайланма
Мәгънәләргә аңлатма бирү тәртибе
§ 20. Сүзлек берәмлеге итеп алынган барлык гади, кушма һәм тезмә сүзләрнең һәм фразеологик гыйбарәләрнең
мәгънәләренә һәм мәгънә төсмерләренә тиешле аңлатма
бирелде.
§ 21. Аңлатмалар стилистик яктан нейтраль, туры мәгънәдәге һәм гомуми кулланыштагы сүзләр ярдәмендә генә
төзелде. Тар кулланылышлы (гади сөйләмгә караган, поэтик, диалекталь, махсус һ.б.), сирәк очрый торган, искергән
сүзләр яки сүзләрнең күчерелмә мәгънәләре, шулай ук бу
сүзлеккә кермәгән сүзләр аңлатмаларда файдаланылмады.
§ 22. Сүзлектә, сүзнең мәгънәсен ачыклау өчен, аңлатмаларның өч төрле ысулы кулланылды:
15
1. Тасвирлаулы аңлатма. Сүзләрнең мәгънәсе һәм мәгънә
төсмерләре күпчелек очракта кыскача аңлатма бирү юлы
белән ачыкланды.
ҖАМАЯК и. Төрле зурлыкта һәм тирәнлектә булган тоткасыз савыт. Карчыкның кулыннан агач җамаягы төшеп
китеп, ат аягы астына тәгәрәде. М.Галәү ...
2. Синонимик аңлатма, ягъни сүзнең мәгънәсен ачу өчен,
аның синонимын (синонимнарын) файдалану. Мондый аңлатмалар бигрәк тә нинди дә булса берәр стилистик төсмере
булган (искергән, диалекталь, гади сөйләмгә караган һ.б.) сүзнең яки алынма сүзләрнең мәгънәсен ачу өчен кулланылды.
ӘШТЕР-ӨШТЕР рәв. сөйл. Ашыгып, аннан-моннан,
өстән-өстән генә ...
3. Башка сүзгә яки аның аерым мәгънәсенә (мәгънәләренә)
җибәрү. Бу ысул мәгънәләре охшаш яки бик нык якын булган сүзләрдә (синонимнарда) кулланылды. Төп аңлатма тиңдәшләренә караганда күбрәк кулланыла торган сүз янында
бирелде, ә калганнарының мәгънәсе шул сүзгә җибәрү юлы
белән аңлатылды.
БАЛАШАР и. к. балимәр
БАЛИМӘР и. Сайрар чыпчыклар семьялыгыннан, тонык көрән яки яшел төстә, тел очында чәчәкләрнең баллы
суын суырырга махсус щёткасыман әгъзасы булган кечкенә
көньяк кошы;русчасы: медосос
Күпмәгънәле сүзләргә яки омонимнарга җибәргән очракларда, сүзнең кайсы мәгънәсенә яки кайсы омонимга җибәрелүе күрсәтелде. Искәрмә буларак, сүзлекнең зур күләмле
булуын исәпкә алып, икенче сүзнең мәгънәсенә җибәргәндә, ул сүз кергән томның басылып чыккан булу шарты
куелды. Бу шартка туры килмәгән очракларда, сүзләр алда
күрсәтелгән тәртиптә (нигездә синонимын күрсәтү юлы
белән) ачыкланды.
КАЕРЫЛУ ф. 1. 1) төш. юн. к. каеру. Урамга караган
өч тәрәзәнең дә капкачлары каерылган. Ә.Еники ...
5) к. каеру (5 мәгъ.). [Бригадир] Шофёрга читтән, икенче юлдан китәргә боерды, һәм бәйрәмчеләр төялгән машина
бара торган юлыннан кырт кына читкә каерылды. Н.Фәттах
§ 23. Сүзнең мәгънәсен тулырак ачыклау өчен, кайбер
аңлатмаларда кулланылган өстәмә чаралар:
1. Әгәр сүзнең мәгънәсе тасвирлау юлы белән генә ачылып бетмәсә, аңлатмага өстәп, шул сүзнең синонимнары да
китерелде.
КАЗЫЙ и. гар. тар. Шәригать законнарына нигезләнеп
хөкем итүче рухани; хәким, судья. [Хуҗа:] Өч сум өчен,
минем йөземне ертып, казый әфәнде алдына килеп, тавыш
күтәреп йөрергә оялмыйсыңмы? Н.Исәнбәт ...
2. Аерым очракларда бирелгән сүзнең аңлатмасы аның
капма-каршы мәгънәдәге сүзләре (антонимнары) белән дә
тулыландырылды.
ҖИҢЕЛЛЕК и. 1) Авырлыгы аз булу; киресе: авырлык. Җисми кагылу түгел, Мамык җиңеллеге белән Ачылып
китте күгем. Б.Рәхимова ...
2) Уңайлы, җиңел булу: киресе: авырлык, кыенлык.
Һәр авырлыкның бер җиңеллеге бар. Мәкаль ...
3. Сирәк очракларда, бигрәк тә вариантлары күп булган,
төрле сүзлекләрдә төрлечә бирелгән атамаларның русчага
тәрҗемәләре дә китерелде.
БАКА ТӘҢКӘСЕ и. бот. Нәрсенчәләр семьялыгыннан,
вак яфраклы йөзмә су үсемлеге; нәрсен; русчасы: ряска
4. Капма-каршы мәгънәдәге сүзләр (антонимнар) һәм
тәрҗемәләр аңлатма ахырында нокталы өтер белән аерып
бирелделәр.
БАЙЛЫК и ....
2) Җитешлек, муллык, иркенчелек; киресе: ярлылык,
мохтаҗлык
§ 24. Сүзнең телдә сирәгрәк кулланылган мәгънәләренә
сылтамалар биргәндә, ул мәгънә җәя эчендә күрсәтелде.
ВАФАСЫЗ с. 1. иск. кит. Тугрылыксыз, хыянәтчел, былагай (1 мәгъ.) ...
§ 25. Сүзләрнең индивидуаль, метафорик, шигъри мәгънәләренә, шулай ук чагыштыруларда очрый торган мәгънәләренә аңлатмалар бирелмәде. Сүзләрдәге мондый мәгънәләр, аерым очракларда, мисалларда гына күрсәтелеп китте.
IV. Иллюстратив материалны бирү тәртибе
§ 26. Сүзләрнең мәгънәләренә аңлатмалар биргәннән
соң, аерым очракларны исәпкә алмаганда, иллюстратив материал белән ныгытып барылды.
§ 27. Иллюстрация өчен китерелгән мисаллар, күбесенчә,
татар телендә басылган матур әдәбияттан, иҗтимагый-сәяси,
публицистик, фәнни-популяр, фольклор әсәрләреннән, дәреслекләрдән һәм вакытлы матбугаттан алынды.
§ 28. Мисалга китерелгән җөмләләр артык озын булган очракта, мәгънәгә зыян китермичә, кыскартулар ясалды. Сүзләр төшеп калган урыннар өч сызыкча (--- ) белән
күрсәтелде:
әб И -б а б а(й ) җый. и. 1) ... 2) ...
3) Борынгылар, өлкән буын кешеләре. Бу китапны укып,
мәктәп балалары --- хәтта ике-өч буын әби-бабалары да
белмәгән, ишетмәгән вакыйгалар — дәрьясына чумачаклар.
Р. Әмирхан
§ 29. Китерелгән мисаллардагы алмашлык алыштырган
сүз, эш-хәрәкәтнең кем тарафыннан башкарылуы, репликаның кемгә төбәлгән булуы яки кем тарафыннан әйтелүе
яисә алдагы җөмләләрдән аңлашылган әйтелми калган
сүз квадрат җәяләр эчендә искәрмәләр рәвешендә биреп
барылды:
БӘЙЛӘВЕЧ и. 1) Бербөтеннең очларын, ян-якларын
(мәс., изүне, балак очларын һ.б.) тоташтыру, бәйләү өчен
кара-каршы тагылган бауларның берсе. Ул [лейтенант],
сөйләшү тәмам, дигән шикелле, папкаларын ябып, бәйләвечләрен бәйли башлады. Х.Камалов ...
16
БИКЛЕ с. 1) Йозак белән бикләнгән; нәрсә белән дә булса керә алмаслык итеп ябылган, йозакланган. Капка бикле
иде, [Камали] авыр гәүдәсе белән ятып, күпме этәрсә дә
ачылмады. К.Нәҗми ...
ӘЙТЕШҮ ф. 1) ...
2) Гаепләшү, тиргәшү, ачуланышу. Ачуланышмыйлар, әйтешмиләр дә, шул ук вакытта ачылып сөйләшмиләр дә иде
[каенана белән килен]. М.Маликова ...
§ 30. Һәр җөмлә янында чыганакның авторы күрсәтелде.
§ 31. Аерым очракларда, мисал итеп, сүз тезмәләре яки
кыска җөмләләр дә китерелде:
АБАЙСЫЗ рәв. сөйл. Саксызлык, гамьсезлек күрсәтеп,
хафасыз; таркау. Абайсыз бәреп төшерү
БУР I и. сөйл. Ак төстәге йомшак известь. Балалар бур
белән асфальтка рәсем ясый
V. Алынма сүзләрнең чыганак телен
күрсәтү тәртибе
§ 32. Тел хәзинәсендә чит (рус, гарәп, фарсы, фин-угор
һ.б.) телләрдән турыдан-туры күчкән алынма сүзләр бар.
Алар татар халкының күп гасырлар буена бу халыклар белән
якыннан аралашып яшәве нәтиҗәсе булып тора. Борынгы
алынмалар, фонетик һәм морфологик үзләшеп, татар теле
грамматикасына тулысынча буйсынганнар, аның үз сүзләренә якынайганнар. Хәзерге тел хәлендә бу алынма сүзләрне аерып алу гади кулланучыга мөмкин дә булмас иде.
§ 33. Татар телендә шулай ук европа телләреннән алынган сүзләр дә бар. Алар, нигездә, хәзерге чорда рус теле аша
күчкән сүзләр. Сүзлектә мондый сүзләрнең беренчел чыганагы - европа телләре күрсәтелде.
Сүзлек массакүләм белешмәлек булганлыктан, сүз турында мәгълүмат алу өчен, барлык алынма сүзләрнең чыганак телен күрсәтү кирәк дип табылды.
VI. Сүз төркемнәренең бирелеше
§ 34. Сүзлек берәмлеге буларак барлык төр сүз төркемнәре
дә алынды. Баш сүзнең кайсы сүз төркеменә каравы грамматик билгеләр белән күрсәтелде: и. (исем), ф. (фигыль),
с. (сыйфат), а. (алмашлык), сан (сан), рәв. (рәвеш), бәйл.
(бәйлек), терк. (теркәгеч), кис. (кисәкчә), ы. (ымлык), иярт.
(ияртем), хәб. сүз (хәбәрлек сүз), мод. сүз (модаль сүз).
§ 35. Исемнәр сүзлектә берлек санда, баш килештә китерелде һәм и. грамматик билгесе белән аерымланды.
§ 36. Җыйма мәгънәдәге парлы исемнәр сүзлек берәмлеге
буларак китерелде һәм җый. и. грамматик билгесе белән аерымланды:
АЛЫШ-БИРЕШ җый. и. 1) Аласы һәм бирәсе әйбер(ләр); алачак һәм бирәчәк нәрсә(ләр) ...
2) Сәүдә, сату-алу эше, кәсебе ...
ӘЙБЕР-КАРА җый. и. Төрле кирәк-яраклар ...
§ 37. Ялгызлык исемнәренең, күмәклек мәгънәсе алып,
киң кулланышка кереп киткәннәре сүзлектә китерелде
(Ам п е р , ә б ү җ ә һ е л , г а зр а и л , г а й д а м а к , г а й ­
д у к , д ә җ ж д л , и б л и с , м Ау з е р , ОМ һ.б.)
§ 38. Урта мәктәп дәреслекләрендә һәм матбугатта еш
очрый торган төрле ил халыкларының һәм милләтләренең
исемнәре чикләнгән күләмдә китерелде (АБХАЗ, АВАР,
АВСТРАЛИЯЛЕ, АВСТРИЯЛЕ, АЗӘРБАЙҖАН, АЛБАН, ӘРМӘН, ӘФГАН, БАЛКАР, БАШКОРТ, БОЛГАР һ.б.).
§ 39. Исемләшкән исем һәм сыйфат фигыльләр (АВЫРУ,
АСРАУ, БЕЛДЕРҮ, ЧӘЧҮ, САТУ, ӘЙДӘҮЧЕ, БИЮЧЕ,
ОЕШТЫРУЧЫ, УКУЧЫ һ.б.), сыйфатлашкан сыйфат фигыль (ЕЛЛАГАН, ЯРАТКАН һ.б.), рәвешләшкән хәл фигыльләр (БАГАНАЛАП, БАЛЛАП, БАТМАНЛАП, ЕЛЛАП, ИПЛӘП һ.б.) аерым сүзлек мәкаләсе итеп алынды.
§ 40. Алмашлыклар а. грамматик билгесе белән аерымланды. Сүзлек мәкаләсендә зат алмашлыкларының һәм ул,
бу, шул алмашлыкларының кыек килеш формалары да бирелде. Ул баш сүз артыннан гади җәя эчендә күрсәтелде.
Сүзнең нигезе үзгәргән очраклар аерым сүзлек мәкаләсе
итеп китерелде:
МИН (минем, миңа, мине, миннән, миндә) а. Сөйләүченең үзен атап күрсәтү өчен кулланыла торган беренче
зат алмашлыгы
УЛII (аның, аңа, аны, аннан, анда) а. 1) Өченче затны
яисә гомумән предметны белдерә ...
2) Исемнәрне ачыклаган сүзне алмаштырып килә торган
күрсәтү алмашлыгы; андый, мондый, шундый .
АҢА а. Ул алмашлыгының юнәлеш килеш формасы
§ 41. Фигыльне сүзлектә бирү формасы итеп, төп юнәлештәге (-у/-ү) исем фигыль формасы алынды һәм ф. грамматик билгесе белән аерымланды: АЛУ, ӘЙТҮ, ДИМЛӘҮ,
ЗЫҢЛАУ, КҮЗӘТҮ, КАЙТУ, КӨЛҮ һ.б.
§ 42. Грамматик мәгънә белдерә торган фигыльләрнең
саф юнәлеш формалары телнең грамматик төзелешенә карый, шунлыктан алар сүзлектә теркәлмәде.
§ 43. Лексик мәгънәгә ия булган фигыльләрнең юнәлеш
формалары сүзлектә бирелде. Аларның беренче грамматик
мәгънәсе төп формага җибәрү юлы белән күрсәтелде, ә лексик мәгънәсенә (мәгънәләренә) аңлатмалар китерелде:
АШАЛУ ф. 1) төш. юн. к. ашау (1 мәгъ.). Хәзрәтләр -
шактый күп алган туй сәдакасыннан, авыл кешеләре -
тәмле иттереп ашалган ашлардан, кода-кодагыйлар -
яхшы бирнәләрдән, Садыйк абзый, Мәрфуга абыстай
мәҗлеснең муллаларча затлы үтүеннән разый калдылар.
Г.Исхакый
2) Кояш, җил, су яки башка нәрсәләр тәэсиреннән бозылу, үзгәрү (йөз-кыяфәт, кием-салым һ.б.ш. турында).
Җил-яңгыр белән калай түбәләренең буяулары ашалган, үзе
17
җиргә сеңәргә әзерләнгән күн заводының корпуслары яныннан, култыкланып, Миләүшә елгасы ага. А.Алиш
3) Кыршылу, кырылу, ышкылу, тузу. Ботинканың ашалган үкчәләрен дә төзәткән иде ул. А.Шамов
§ 44. Дәрәҗә белдерә торган тезмә фигыльләрнең телдә
киң кулланылганнары, төп сүзгә аңлатма бирелгәч, фразеологизмнарны күрсәтеп бетергәннән соң, беренче сүз принцибы белән шул фигыль янында ояда алфавит тәртибендә
теркәлде:
БӘЙЛӘҮ I ф. 1) ...
2) ...
◊ Бәйләп тоту Ирексезләү, көчләү
Бәйләп алу Тиз генә бәйләү; бәйләгән булу
Бәйләп ату Аннан-моннан, ничек кирәк шулай бәйләү
Бәйләп бару Эзлекле рәвештә бәйләү; бер-бер артлы
бәйләү
Бәйләп бетерү Тулысынча бәйләү; бәйләү эшен төгәлләү
Бәйләп кую 1) Алдан бәйләп әзер итү
2) Бәйләнгән хәлдә калдыру, бәйләнгән хәлдә тоту
Бәйләп ташлау Тиз-тиз генә бәйләү
Бәйләп тору 1) Булган берсен, һәрберсен бәйләү
2) Сөйләү моментында, әле бәйләү белән мәшгуль булу
3) Һәрвакыт, гел бәйле итү
Бәйләп чыгу Һәммәсен бер-бер артлы бәйләү; һәрберсен
бәйләү
Бәйли бару Һәммәсен тоташтан яки эзлекле рәвештә
бер-бер артлы бәйләү
Бәйли башлау Бәйләргә тотыну
Бәйли төшү Тагын да кысыбрак, тыгызрак бәйләү
§ 45. Сүзлектә тезмә фигыльләр ясый торган түбәндәге
модификацияләүче фигыльләр (дәрәҗә фигыльләре) кулланылды: алу, ату, бару, башлау, бетерү, бетү, бирү, җибәрү,
җиткерү, җитү, йөрү, калу, карау, керү, килү, китү,
кую, салу, ташлау, тору, төшү, узу, утыру, чыгару, чыгу,
язу, яту
§ 46. Сыйфат фигыль һәм хәл фигыль формалары, грамматик категория буларак, сүзлектә аерым китерелми. Әмма
кайбер вакытта алар төп фигыльдән үзгә сыйфат һәм рәвеш
мәгънәләрен дә белдерергә мөмкин. Бу очракта төп сүзнең
барлык мәгънәләренә дә аңлатма биргәч, нокталы ярымкалын гарәп цифрыннан соң, алар аерым күрсәтелеп теркәлде
һәм лексик мәгънәләре аңлатылды:
ВАКЛАУ ф. 1. 1) Вак-вак, кечкенә кисәкләргә, өлешләргә
бүлгәләү, вату, тураклау, аеру; вак итү. Койма буендагы такталарны, кисеп, утынга вакларга кирәк. М.Мәһдиев
2) Эре акчаны шул ук суммадагы вак акчага алмаштыру. [Тәзкирә:] Соңгы егерме бишлекне вакларгамы? А.Гыйләҗев...
2. ваклап рәв. мәгъ. 1) Аз-азлап, өлешләп, бүлгәләп.
Фәния кисәк-кисәк ваклап сөйләшә торган теле белән зарланып та алырга өлгерде. Ф.Яхин
2) Данәләп, берәмләп, берәрләп; килолап, граммлап. Күгендә-түшәгендә чалкан яткан, ваклап сатучыларның кыланышына өйрәнгән айның да исе китми. Т.Галиуллин
3) Нечкәлекләренә төшенеп, җентекләп, төпченеп. Кыздырып барган кояш нуры астында, ваклап, тармаклап,
җинаятьнең урынын сыйфатлап язды. Г.Ибраһимов
§ 47. Татар телендә кайбер мөстәкыйль фигыльләр ярдәмче фигыль функциясендә йөри. Сүзлектә бу күренеш
күрсәтелде:
КИТҮ ф. 1. 1) ... ; 2) ... .
2. ярд. ф. функ. 1) Юнәлеш килешендәге кайбер исем,
сыйфат, рәвешләр белән килеп, шулардан аңлашылган торыш, билге һәм рәвешкә күчүне белдерә. Эшләр уңайга
китте. Талашуга киткәч булмый инде ул
2) Эш-хәлнең кинәт булуын белдерә. Балкып китте
3) Эшнең башка бер эш уңаенда кыска гына аралыкта
булуын белдерә. Таныштырып китү. Искә төшереп китү
4) Эшнең башлануын һәм дәвам итүен белдерә. Сөйләп
китте. Санап китү
VII. Сүзнең басымын күрсәтү тәртибе
§ 48. Татар телендә басым, күбесенчә, сүзнең ахыргы
иҗегенә төшә. Баш сүз булып килгән мондый очракларга
(шул исәптән алынма сүзләргә дә) басым куелмады. Басым
башка иҗекләргә төшкән очракларда гына сүзнең басымы
күрсәтелде.
БАТЫРЛАРЧАрәв....
ЮГЫЙСӘ тер.
ГИГИЕНА и ....
Бу кагыйдә омографларга да карый, әмма басымның кайда булуына карамастан, чагыштыру һәм дөрес уку өчен, басым икесенә дә куелды.
АРКА и. лат. 1) махс. Ишек, тәрәзә, мич кебек нәрсәләрнең көймәләп эшләнгән түбәсе (түшәме)
АРКА и. 1. 1) Кеше гәүдәсендә муеннан алып оча сөягенә
кадәрге арткы як ...
§ 49. Татар телендә -а / -ә сузыкларыннан соң килгән -у /
-ү авазлары сөйләмдә, кыскарып, ирен-ирен в [м>] сонанты
булып әйтелә, ә төзелмә үзе [ак] / [әм>] тибындагы ялган
дифтонг булып ишетелә, шул сәбәптән, басым -а / -ә сузыкларына төшә. Бу очрак сүзлектә күрсәтелде.
аб А у ы ....
АҢКАУ II и. анат. ...
БИ КлӘ ү I ф ....
в а к л а у ф ....
дӘ ү с. фар....
18
Ш АРТЛЫ КЫ СКАРТЫ ЛМ АЛАР
а. - алмашлык
авиа. - авиация
агроэкол. - агроэкология
анат. - анатомия
артык. - артыклык (дәрәҗәсе)
археол. - археология
архит. - архитектура
астр. - астрономия
а. х. - авыл хуҗалыгы
әд. - әдәбият термины
әрл. - әрләү
баш. кил. - баш килеш
бәйл. - бәйлек
бәйл. сүз - бәйлек сүз
берл. - берлек сан
биол. - биология
биохим. - биохимия
б-сез. - билгесезлек
бор. - борынгы (сүз)
бот. - ботаника
бүл. саны - бүлем саны
вет. - ветеринария
гади с. - гади сөйләм
геогр. - география
геол. - геология
геом - геометрия
грам. - грамматика
дәр. - дәрәҗә
диал. - диалекталь сүз
дини - дини сүз
диңгез. - диңгезчелек термины
жарг. - жаргон
җый. и. - җыйма исем
җыр - халык җыры
җыю саны - җыю саны
зоол. - зоология
з.-сыз - затланышсыз (фигыль)
и. - исем
икът. - икътисад
информ. - информатика
ирк. - иркәләү сүзе
ирон. - ироник мәгънәдә
иск. - искергән сүз
иял. кил. - иялек килеше
иярт. - ияртем
иҗт. - иҗтимагый
йөкл. юн. - йөкләтү юнәлеше
к. - кара
кбт. форм. - кабатлаулы формада
кайт. юн. - кайтым юнәлеше
карг. - каргау (каргыш) сүзе
кер. сүз - кереш сүз
кеч. - кечерәйтү
килеш - килеш (формасында)
ким. - кимлек дәрәҗәсе
кимс. - кимсетеп әйтү
кино - кинематография
кис. - кисәкчә
кит. - китап теле
комп. - компьютер
көч. - көчәйтү
кулин. - кулинария термины
күт. - күплек санда
күрс. - күрсәтү
күч. - күчерелмә мәгънәдә
лингв. - лингвистика
лог. - логика
мат. - математика
махс. - махсус термин
мәгъ. - мәгънәдә, мәгънәсендә
мед. - медицина
метеор. - метеорология
микробиол. - микробиология
минер. - минералогия
миф. - мифология
мод. сүз - модаль сүз
мод.ф. - модаль фигыль
мөн. - мөнәсәбәтлек (сүз)
муз. - музыка
мыск. - мыскыллау сүзе
неол. - неологизм
нәфр. - нәфрәтләнү
пед. - педагогика
психол. - психология
радио - радиотехника
рәв. - рәвеш
рәсм. - рәсми
ритор. - риторик
с. - сыйфат
сан - сан
19
сәнг. - сәнгать
сәяси - сәяси термин
сир. - сирәк кулланышта
сөйл. - сөйләм телендә
спорт - физкультура һәм спорт
сын. - сынлы (сәнгать)
тар. - тарихи
тарт. форм. - тартымлы формада
тасв. - тасвири сәнгать
тәрт. саны - тәртип саны
театр - театр сәнгатенә караган сүз
терк. - теркәгеч
тех. - техника термины
типогр. - типография термины
тирг. - тиргәү сүзе
төзел. - төзелеш термины
төш. кил. - төшем килеше
төш. юн. - төшем (юнәлеше)
туп. - тупас сүз
урт. юн. - уртаклык (юнәлеше)
у.-вак. кил. - урын-вакыт килеше ф. - фигыль
фарм. - фармацевтика
физ. - физика
физиол. - физиология
филос. - философия
финанс. - финанслар
фольк. - фольклор
форм. - формасында
фото. - фотография
функ. - функция
хим. - химия
хуплм. - хупламау
хупл. - хуплау
хурл. - хурлау
хәб. функ. - хәбәр функциясендә
хәб. сүз - хәбәрлек сүз
хәрби - хәрби сүз
чаг. - чагыштыру
чыг. кил. - чыгыш килеше
шаярт. - шаярту сүзе
шелт. - шелтәләү сүзе
шигъ. - шигъри сөйләмдә
шөб. - шөбһәләнү ы. - ымлык
эвф. - эвфемизм
энд. - эндәш сүз
электро. - электротехника
эпис. - эпистоляр стиль
этн. - этнография
юг. - югары стиль
юкл. - юклык
юн. - юнәлеш
юн. кил. - юнәлеш килеше
юр. - юридик термин
ярд. - ярдәмче (фигыль яки сүз)
Чыганак телләрнең
кыскартылмалары
алб. - албан теле
амхар - амхар теле
әрм. - әрмән теле
баконго - баконго теле
бурят - бурят теле
венг. - венгр теле
гар. - гарәп теле
голл. - голланд теле
гр. - грек теле
груз. - грузин теле
ингл. - инглиз теле
исланд - исланд теле
исп. - испан теле
ит. - итальян теле
кельт - кельт теле
кечуа - кечуа индеецлары теле
коми - коми теле
кыт. - кытай теле
лат. - латин теле
литв. - литва теле
малая - малая теле
мар. - мари теле
монг. - монгол теле
мордв. - мордва теле
нем. - немец теле
пол. - поляк теле
португ. - португал теле
румын - румын теле
рус - рус теле
саам - саам теле
санскр. - санскрит теле
сканд.- скандинав телләре
слав. - славян телләре
тамил - тамил теле
тат. - татар теле
төрек - төрек теле
төрки - борынгы төрки сүз
тунг. - тунгус теле
тупи - тупи теле
удм. - удмурт теле
уйг. - уйгур теле
укр. - украин теле
үзб. - үзбәк теле
фар. - фарсы теле
фин - фин теле
фин-угор - фин-угор телләре
фр. - француз теле
һинд. - һинди теле
чех. - чех теле
эст. - эстон теле
як.- якут теле
яп. - япон теле
яһүд - яһүд теле
20
ТАТАР АЛФАВИТЫ
Аа Дд Зз Мм Пп Үү Чч
Әә Ее Ии Нн Рр Фф Шш
Бб
Ё
ё
Й
й
ң Сс Хх Щщ
Вв Жж Кк Оо Тт һһ ъ
Гг Җҗ Лл Өө Уу Цц Ыы
ь
Ээ
Юю
Яя
ЭЧТӘЛЕК
Сүз б а ш ы ................................................................................................................................................................... 3
Файдаланылган махсус әдәбият и сем леге......................................................................................................6
Лексикографик чы ганаклар................................................................................................................................... 6
Сүзлектә файдаланылган башка чыганаклар турында м әгъ л үм ат.................................................... 11
Сүзлектән файдаланучылар өчен белеш м ә...................................................................................................12
Шартлы кыскартылмалар.....................................................................................................................................18
Татар алф авиты .......................................................................................................................................................20
Сүзлек ......................................................................................................................................................................... 21
Справочное издание
ТОЛКОВЫЙ СЛОВАРЬ
ТАТАРСКОГО ЯЗЫКА
(на татарском языке)
Том I
(А-В)
Редактор Н.К. Нотфуллина
Корректор Н.К. Нотфуллина
Компьютерная вёрстка Н.Т. Абдуллиной
Подписано в печать 28.12.2015.
Формат 84^108 Цд. Бумага офсетная. Гарнитура Тшез Котап.
Печать офсетная. Усл. печ. л. 44,5. Уч.-изд. л. 88,41
Тираж 1000 экз. Заказ
Оригинал-макет подготовлен
в Институте языка, литературы и искусства им. Г. Ибрагимова АН РТ
420111, Казань, ул. Лобачевского, 2/31
Издательство Академии наук Республики Татарстан
420111, Казань, ул. Баумана, 20
ТАТАРСТАН РЕСПУБЛИКАСЫ ФӘННӘР АКАДЕМИЯСЕ
ГИБРАҺИМОВ ИСЕМЕНДӘГЕ ТЕЛ, ӘДӘБИЯТ ҺӘМ СӘНГАТЬ ИНСТИТУТЫ
ТАТАР ТЕЛЕНЕҢ
АҢЛАТМАЛЫ
СҮЗЛЕГЕ
II том
Г -И
Казан • 2016
УДК 811.512.145'374.3
ББК 81.2Тат-4
Т 23
Татарстан Республикасы Фәннәр академиясе
Г.Ибраһимов исем. Тел, әдәбият һәм сәнгать институтының
Гыйльми советы карары нигезендә басыла
«2014 - 2020 елларда Татарстан Республикасы дәүләт телләре һәм Татарстан Республикасындагы
башка телләрне саклау, өйрәнү һәм үстерү» дәүләт программасы кысаларында нәшер ителә
Россия Федерациясенең авторлык хокукы һәм эргәдәш хокуклар турындагы законнары
белән саклана (РФ ГК, 4 өлеш). Китапны тулысы белән яки өлешчә, төрле, шул исәптән,
электрон мәгълүмат чыганакларына күчереп яки яздырып алу, сурәтен төшерү
авторлык хокукына ия юридик затның язма рөхсәтеннән башка катгый тыела
Проект җитәкчесе - А.Ә. Тимерханов
Төзүче авторлар:
И.И. Сабитова, Ф.И. Таһирова, А.М. Сәгыйтова, А.Ф. Гайнетдинова, Г.Г. Саберова,
Л.Ш. Шәмсетдинова, Г.Р. Сәмирханова, Э.И. Сафина
Фәнни редакторлар:
Ф.Ф. Гаффарова, Г.Г. Саберова, Ф.И. Таһирова
Бәяләүчеләр:
Д.Б. Рамазанова, филология фәннәре докторы, профессор (ТӘһСИ);
Казан (Идел буе) федераль университеты Лев Толстой исем. Филология
һәм мәдәниятара багланышлар институтының татар тел белеме кафедрасы
(мөдире - Г.Р. Галиуллина, филология фәннәре докторы, доцент)
Т 23 Татар теленең аңлатмалы сүзлеге: II том: Г - Й. - Казан: ТӘһСИ, 2016. - 748 б.
18ВК 978-5-93091-205-0
II томда барлыгы 11 меңгә якын сүз һәм 2300 дән артык фразеологик берәмлек теркәлде. Төп фигыль
оясында мәгънә төсмерләренә ия булган тезмә фигыльләр дә исәпкә алынды. Сүзлек хәзерге татар әдәби теленең
киң кулланышта йөргән актуаль лексикасы һәм фразеологиясеннән, төрле фән һәм хуҗалык тармакларына караган термин, атамалардан гыйбарәт. Анда соңгы вакытта татар теленең үз мөмкинлекләре исәбенә ясалып,
кулланышка кереп киткән неологизмнар, кабат торгызылган сүзләр, телне баетырдай диалектизмнар,
алынмалар да чагылыш тапты.
I8ВN 978-5-93091-205-0 © ТФА Г. Ибраһимов исем. ТӘһСИ, 2016
СҮЗ БАШ Ы
Татар теленең күп томлык фундаменталь аңлатмалы
сүзлеге лексикография бүлегендә әзерләнә. Аның I томы
(Казан, 2015, 712 б.) А - В хәрефләренә башланган
сүзләрне эченә алды. II томга Г - Й хәрефләренә башланган сүзләр кертелде. Сүзлеккә кагылышлы белешмә
материаллар I томда бирелде.
Проектның гомуми координаторы һәм җитәкчесе -
А.Ә. Тимерханов.
Сүзлекнең II томын төзүдә түбәндәге хезмәткәрләр катнашты: Г хәрефе: Ф.И. Таһирова; Д хәрефе:
А.Ф. Гайнетдинова; Е, Ж, Й хәрефләре: А.М. Сәгыйтова;
Җ хәрефе: Г.Г. Саберова, Э.И. Сафина, Г.Р. Сәмирханова; З хәрефе: Л.Ш. Шәмсетдинова; И хәрефе: И.И. Сабитова.
II томны түбәндәге хезмәткәрләр редакцияләде: Г.Г. Саберова - Г, Д, Җ, З хәрефләрен; Ф.И. Таһирова - И, Й хәрефләрен; Ф.Ф. Гаффарова -
тулысынча.
Е, Ж, Җ, З, Й хәрефләренә тезмә фигыльләр өстәп
төзүче, томны алфавитка салу һәм басмага әзерләү
эшләрен башкаручы - Ф.Ф. Гаффарова. Томны техник
редакцияләү һәм нәшриятка әзерләүдә Я.М. Абдулкадыйрова һәм Р.Т. Сәфәров катнаштылар.
Авторларның исемнәрен күрсәтү тәртибе аларның
сүзлек төзүгә керткән өлешләрен исәпкә алып билгеләнде.
Сүзлекнең эшләнешенә, эчтәлегенә бәйле фикер
һәм теләк-тәкъдимнәрегезне түбәндәге адреска юллый
аласыз:
420111, Казан шәһ., К. Маркс ур., 12 йорт
Г. Ибраһимов исем. Тел, әдәбият
һәм сәнгать институты.
Электрон адрес: 1уаН.апг1:@таП.т.
4
Ш АРТЛЫ КЫ СКАРТЫ ЛМ АЛАР
а. - алмашлык
авиа. - авиация
агроэкол. - агроэкология
анат. - анатомия
артык. - артыклык (дәрәҗәсе)
археол. - археология
архит. - архитектура
астр. - астрономия
а. х. - авыл хуҗалыгы
әд. - әдәбият термины
әрл. - әрләү
баш. кил. - баш килеш
бәйл. - бәйлек
бәйл. сүз - бәйлек сүз
берл. - берлек сан
биол. - биология
биохим. - биохимия
б-сез. - билгесезлек
бор. - борынгы (сүз)
бот. - ботаника
бүл. саны - бүлем саны
вет. - ветеринария
гади с. - гади сөйләм
геогр. - география
геол. - геология
геом - геометрия
грам. - грамматика
дәр. - дәрәҗә
диал. - диалекталь сүз
дини - дини сүз
диңгез. - диңгезчелек термины
жарг. - жаргон
җый. и. - җыйма исем
җыр - халык җыры
зоол. - зоология
з.-сыз - затланышсыз (фигыль)
и. - исем
икът. - икътисад
информ. - информатика
ирк. - иркәләү сүзе
ирон. - ироник мәгънәдә
иск. - искергән сүз
иял. кил. - иялек килеше
иярт. - ияртем
иҗт. - иҗтимагый
йөкл. юн. - йөкләтү юнәлеше
к. - кара
кбт. форм. - кабатлаулы формада
кайт. юн. - кайтым юнәлеше
карг. - каргау (каргыш) сүзе
кер. сүз - кереш сүз
кеч. - кечерәйтү
килеш - килеш (формасында)
ким. - кимлек дәрәҗәсе
кимс. - кимсетеп әйтү
кино - кинематография
кис. - кисәкчә
кит. - китап теле
комп. - компьютер
көч. - көчәйтү
кулин. - кулинария термины
күт. - күплек санда
күрс. - күрсәтү
күч. - күчерелмә мәгънәдә
лингв. - лингвистика
лог. - логика
мат. - математика
махс. - махсус термин
мәгъ. - мәгънәдә, мәгънәсендә
мәс. - мәсәлән
мед. - медицина
метеор. - метеорология
микробиол. - микробиология
минер. - минералогия
миф. - мифология
мод. сүз - модаль сүз
мод.ф. - модаль фигыль
мөн. - мөнәсәбәтлек (сүз)
муз. - музыка
мыск. - мыскыллау сүзе
неол. - неологизм
нәфр. - нәфрәтләнү
пед. - педагогика
психол. - психология
радио - радиотехника
рәв. - рәвеш
рәсм. - рәсми
ритор. - риторик
с. - сыйфат
сан - сан
5
сәнг. - сәнгать
сәяси - сәяси термин
сир. - сирәк кулланышта
сөйл. - сөйләм телендә
спорт - физкультура һәм спорт
сын. - сынлы (сәнгать)
тар. - тарихи
тарт. форм. - тартымлы формада
тасв. - тасвири сәнгать
тәрт. саны - тәртип саны
театр - театр сәнгатенә караган сүз
терк. - теркәгеч
тех. - техника термины
типогр. - типография термины
тирг. - тиргәү сүзе
төзел. - төзелеш термины
төш. кил. - төшем килеше
төш. юн. - төшем (юнәлеше)
туп. - тупас сүз
урт. юн. - уртаклык (юнәлеше)
у.-вак. кил. - урын-вакыт килеше ф. - фигыль
фарм. - фармацевтика
физ. - физика
физиол. - физиология
филос. - философия
финанс. - финанслар
фольк. - фольклор
форм. - формасында
фото. - фотография
функ. - функция
хим. - химия
хуплм. - хупламау
хут. - хуплау
хурл. - хурлау
хәб. функ. - хәбәр функциясендә
хәб. сүз - хәбәрлек сүз
хәрби - хәрби сүз
чаг. - чагыштыру
чыг. кил. - чыгыш килеше
шаярт. - шаярту сүзе
шелт. - шелтәләү сүзе
шигъ. - шигъри сөйләмдә
шөб. - шөбһәләнү ы. - ымлык
эвф. - эвфемизм
энд. - эндәш сүз
электро. - электротехника
эпис. - эпистоляр стиль
этн. - этнография
юг. - югары стиль
юкл. - юклык
юн. - юнәлеш
юн. кил. - юнәлеш килеше
юр. - юридик термин
ярд. - ярдәмче (фигыль яки сүз)
Чыганак телләрнең
кыскартылмалары
алб. - албан теле
амхар - амхар теле
әрм. - әрмән теле
баконго - баконго теле
бурят - бурят теле
венг. - венгр теле
гар. - гарәп теле
голл. - голланд теле
гр. - грек теле
груз. - грузин теле
ингл. - инглиз теле
исланд - исланд теле
исп. - испан теле
ит. - итальян теле
кельт - кельт теле
кечуа - кечуа индеецлары теле
коми - коми теле
кыт. - кытай теле
лат. - латин теле
литв. - литва теле
малая - малая теле
мар. - мари теле
монг. - монгол теле
мордв. - мордва теле
нем. - немец теле
пол. - поляк теле
португ. - португал теле
румын - румын теле
рус - рус теле
саам - саам теле
санскр. - санскрит теле
сканд.- скандинав телләре
слав. - славян телләре
тамил - тамил теле
тат. - татар теле
төрек - төрек теле
төрки - борынгы төрки сүз
тунг. - тунгус теле
тупи - тупи теле
удм. - удмурт теле
уйг. - уйгур теле
укр. - украин теле
үзб. - үзбәк теле
фар. - фарсы теле
фин - фин теле
фин-угор - фин-угор телләре
фр. - француз теле
һинд. - һинди теле
чех. - чех теле
эст. - эстон теле
як.- якут теле
яп. - япон теле
яһүд - яһүд теле
6
ТАТАР АЛФАВИТЫ
Аа Дд Зз Мм Пп Үү Чч
Әә Ее Ии Нн Рр Фф Шш
Бб
Ё
ё
Й
й
ң Сс Хх Щщ
Вв Жж Кк Оо Тт һһ ъ
Гг Җҗ Лл Өө Уу Цц Ыы
ь
Ээ
Юю
Яя
ЭЧТӘЛЕК
Сүз б а ш ы ................................................................................................................................................................... 3
Шартлы кыскартылмалар.....................................................................................................................................18
Татар алф ави ты .......................................................................................................................................................20
С үзлек......................................................................................................................................................................... 21
Справочное издание
ТОЛКОВЫЙ СЛОВАРЬ
ТАТАРСКОГО ЯЗЫКА
(на татарском языке)
Том II
(Г-Й)
Редактор Н.К. Нотфуллина
Корректоры: Н.К. Нотфуллина, Р.К. Сагдиева
Компьютерная вёрстка Н.Т. Абдуллиной
Подписано в печать . .2016.
Формат 84^108 1/^. Бумага офсетная. Гарнитура Т тез №те Котап.
Печать офсетная. Усл. печ. л. 78,5. Уч.-изд. л. 93,85
Тираж 1000 экз. Заказ
Оригинал-макет подготовлен
в Институте языка, литературы и искусства им. Г. Ибрагимова АН РТ
420111, Казань, ул. К. Маркса, 12
Издательство Академии наук Республики Татарстан
420111, Казань, ул. Баумана, 20
ТАТАРСТАН РЕСПУБЛИКАСЫ ФӘННӘР АКАДЕМИЯСЕ
Г. ИБРАҺИМОВ ИСЕМЕНДӘГЕ ТЕЛ, ӘДӘБИЯТ ҺӘМ СӘНГАТЬ ИНСТИТУТЫ
ТАТАР ТЕЛЕНЕҢ
АҢЛАТМАЛЫ
СҮЗЛЕГЕ
III том
К
Казан • 2017
УДК 811.512.145'374.3
ББК 81.2Тат-4
Т 23
Татарстан Республикасы Фәннәр академиясе
Г. Ибраһимов исем. Тел, әдәбият һәм сәнгать институтының
Гыйльми советы карары нигезендә басыла
«2014-2020 елларда Татарстан Республикасы дәүләт телләре һәм Татарстан Республикасындагы
башка телләрне саклау, өйрәнү һәм үстерү» дәүләт программасы кысаларында нәшер ителә
Россия Федерациясенең авторлык хокукы һәм эргәдәш хокуклар турындагы законнары
белән саклана (РФ ГК, 4 өлеш). Китапны тулысы белән яки өлешчә, төрле,
шул исәптән электрон мәгълүмат чыганакларына күчереп яки яздырып алу, сурәтен төшерү
авторлык хокукына ия юридик затның язма рөхсәтеннән башка катгый тыела
Проект җитәкчесе - А.Ә. Тимерханов
Төзүче авторлар:
И.И. Сабитова, А.Ф. Гайнетдинова, Ю.Ф. Борһанова, О.Н. Галимова, Г.Г. Саберова, Ф.Ф. Гаффарова,
Э.И. Сафина, А.Ә. Тимерханов, 1Р.Р. Абдуллина! , РТ. Сәфәров, Ф.И. Таһирова
Фәнни редакторлар:
Ф.И. Таһирова, РТ. Сәфәров, Ф.Ф. Гаффарова
Бәяләүчеләр:
ТР ФА Татар энциклопедиясе һәм төбәкне өйрәнү институтының
Энциклопедистика үзәге (мөдире - РВ. Шәйдуллин, тарих фәннәре докторы, профессор);
М. Акмулла исем. Башкорт дәүләт педагогика университеты Филологик белем бирү
һәм мәдәниятара багланышлар институтының татар теле һәм әдәбияты кафедрасы
(мөдире - И.С. Насипов, филология фәннәре докторы, доцент)
Т 23 Татар теленең аңлатмалы сүзлеге: III том: К. - Казан: ТӘһСИ, 2017. - 744 б.
18ВК 978-5-93091-225-8
Татар теленең күптомлы фундаменталь аңлатмалы сүзлеге - күләме һәм эчтәлеге белән мондый төр сүзлекләрдән иң тулысы. Ул татар тел белеме, тюркология һәм гомуми лексикографиянең ирешкән уңышларын, уңай
тәҗрибәсен исәпкә алып төзелде.
III томда барлыгы 10500 гә якын сүз һәм 2600 дән артык фразеологик берәмлек теркәлде. Төп фигыль оясында
мәгънә төсмерләренә ия булган тезмә фигыльләр дә исәпкә алынды. Сүзлек хәзерге татар әдәби теленең киң кулланышта йөргән актуаль лексикасы һәм фразеологиясеннән, төрле фән һәм хуҗалык тармакларына караган термин,
атамалардан гыйбарәт. Анда соңгы вакытта татар теленең үз мөмкинлекләре исәбенә ясалып, кулланышка кереп
киткән неологизмнар, кабат активлашкан сүзләр, телне баетырдай диалектизмнар, алынмалар да чагылыш тапты.
Сүзлек киң катлау укучыларга, шулай ук төрле фән белгечләренә гамәли кулланма буларак тәкъдим ителә.
I8ВN 978-5-93091-225-8 © ТФА Г. Ибраһимов исем. ТӘһСИ, 2017
СҮЗ БАШ Ы
Татар теленең күптомлы фундаменталь аңлатмалы
сүзлегенең I томына А - В, II томына Г - Й хәрефләренә башланган сүзләр кертелде. III том тулысы белән
К хәрефенә башланган сүзләрдән тора. Сүзлеккә кагылышлы белешмә материаллар тулы шәкелдә I томда
бирелде.
Проектның гомуми координаторы һәм җитәкчесе -
А.Ә. Тимерханов.
Сүзлекнең III томын төзүдә түбәндәге хезмәткәрләр
катнашты: Ф.Г Гаффарова (К - калыплашу), Ф.И. Таһирова (калышу - кампания), Э.И. Сафина (кампаниячел - кар-яңгыр; көймә I - көрчек), А.Ф. Гайнетдинова
(кара II - каршы I; кертү - кинотеатр; компанияләп -
кору I; кронглас - кул [◊ кулга ияләшү] - кул яссуы; кыңгыраулау - көйләү II), Ю.Ф. Борһанова (каршы II - керт-керт; комиссарлык - компания, Г.Г. Саберова (кинофестиваль - комиссариат; көрәш - күбесе),
А.Ә. Тимерханов (кору II - крона), О.Н. Галимова (кул
[◊ кулга керәм дип тору] - кыешу; кым-кырыч - кырялан), Р.Т. Сәфәров (кыз - кыйпылчык), И.И. Сабитокылыччы; күбесенчә [күәс] - кһе-кһе),
(кырып-бетереп - кыңгырау үлән). Сүзэлекке алфавит тәртибендә бүленде, соңыннан хәзерге алфавитка туры китереп урнаштырылды.
Сүзлекнең III томын түбәндәге хезмәткәрләр редакцияләде: Ф.И. Таһирова, Р.Т. Сәфәров, Ф.Ф. Гаффарова.
Томны, берләштереп, алфавитка салу эшен А.Ә. Тимерханов һәм Р.Т. Сәфәров башкардылар.
Авторларның исемнәрен албиттә күрсәтү тәртибе
аларның сүзлек төзүгә керткән өлешләрен исәпкә алып
билгеләнде.
Сүзлекнең эшләнешенә, эчтәлегенә бәйле фикер
һәм теләк-тәкъдимнәрегезне түбәндәге адреска юллый
аласыз:
420111, Казан шәһ., К. Маркс ур., 12 йорт
ТР ФА Г. Ибраһимов исем. Тел, әдәбият
һәм сәнгать институты.
Электрон адрес: 1уаН.апг1:@таП.т.
ва (кыйраәт -
Р.Р. Абдуллина
лек материалы
СҮЗЛЕКТӘН ФАЙДАЛАНУЧЫ ЛАР ӨЧЕН БЕЛЕШ М Ә
I. Сүзлеккә сүзләр алу тәртибе
§ 1. Сүзлекнең нигезен хәзерге әдәби тел сүзләре һәм
фразеологик берәмлекләре тәшкил итә.
§ 2. Сүзлеккә түбәндәге төркем сүзләр дә кертелде:
а) урта мәктәп һәм югары уку йортлары дәреслегаәрендә очраган төп төшенчәләрне белдергән сүзләр (БАЗИС,
БАКТЕРИЯ, ТИГЕЗЛӘМӘ, ФОРМУЛА һ.б);
ә) газета-журналларда ^урын алган күпчелек иҗтимагьшсәяси терминнар (ДОТАЦИЯ, ВӘКАЛӘТ, РЕФЕРЕНДУМ, РЕЙД һ.б.);
б) моңа кадәр басылып чыккан лексик минимумнарда һәм терминологик сүзлекләрдә тәкъдим ителгән аерым
терминнар яки аларның тәрҗемәләренең шактый күләме
(АСТӨШЕРМӘ, БАШЛАМ, БИЗӘМ, ӨЛГЕ, ТАМГАХАНӘ, ТЕРКӘҮ һ.б );
в) бүгенге көн өчен яңа булган, вазгыятьнең үзгәрүе
белән килеп кергән, язма әдәбиятның барлык төрләрендә
дә очраган Европа телләреннән алынган сүзләр (БАИКЕР,
БАЙТ, БОНУС, ДИВИДЕНД, ДДЛЕР, ИПОТЕКА һ.б.);
г) дингә, халык ышануларына, мифологиягә, йолаларга,
төрле ырымнарга бәйләнешле сүзләр (БАКЫЙ, БАПТИЗМ,
БӘДӘЛ, БӘРМӘНЧЕК, НАРДУГАН, ФАНИ һ.б);
д) яңадан кулланышка актив кереп бара торган, телдә
кабат торгызылган искергән сүзләр (БАГАВЫЛ, БАЕК,
БАЙСА, БАЛГА һ.б.);
е) хәзерге чорда активлашкан һәм урта мәктәп, югары
уку йортларында өйрәнелә торган борынгы әдәбиятта очраган гарәп һәм фарсы телләреннән кергән шактый алынма
сүзләр (БАБ, БАГБАН, БАЗАРКӘН, ҖӘНҮБ, ИГАНӘ,
ИГЪДАДИ, ИГЪТИБАРӘН һ.б);
ж) тарихи фактларны һәм электәге тормыш-көнкүрешне
чагылдырган искергән сүзләр (ӘДЕРНӘ, БАРЫМТА,
БАТМАН, БАТРАК, БИЗМӘН, КАБИЛӘ, КАГАН, КАГАНЛЫК, НӨГӘР һ.б.);
җ) әдәбиятта еш очраган һәм, киң кулланышка кереп,
әдәби телне баетырдай дип табылган диалекталь сүзләр
(ӘНӘЧӘ, БАДЪЯН, БАШБАТА, КАБЫГУ, КАЗЫМА,
ШАМА һ.б.);
з) матур әдәбият әсәрләрендә очраган яки хәзерге
әдәби телдә еш кулланыла торган гади сөйләм сүзләре
(БӘЛШӘЮ, БӘРГӘЛӘШ, БЕЛӘМӘН һ.б);
и) киң кулланышка кергән яңа реалияләрне белдерү өчен,
телнең үз җирлегендә ясалган яки мәгънәләре киңәйгән яңа
сүзләр (БАКЫЙЛЫК, БАРЛАМА, БАСМАК, ИГАНӘЧЕ,
КОЛАКСА, КЕРТЕМ, ЭШМӘКӘР һ.б).
§ 3. Сүзлек берәмлеге итеп барлык грамматик сүз төркемнәренә дә караган сүзләр алынды. Конверсия юлы белән
барлыкка килгән сүзләр һәм аларның мәгънәләре төп сүз
мәкаләсендә күрсәтелде.
ӘВӘРӘ и. фар. 1. Бик буталчык хәлләр, вакыйгалар.
Аның ул әвәрәгә ничек катнашып китүен һич аңлап та булмый, юкса, иреккә чыгарына да нибары өч ай гына калган
булган. Казан утлары
2. хәб. сүз мәгъ. Бер нәрсәгә бирелеп китү, мавыгу. Нинди
эшкә башың әвәрә? Н.Исәнбәт
§ 4. Мөстәкыйль сүзлек берәмлеге буларак, тамыр
сүзләр белән беррәттән, барлык сүз төркемнәренә дә караган төрле типтагы ясалма сүзләр дә кертелде. Шул исәптән:
а) кушымчалау юлы белән ясалган сүзләр (ӘЙЛӘНЕШ,
ВӘКАРЬЛЕК, ҖӘМӘГАТЬЧЕЛЕК һ.б); ә) саф кушма
сүзләр (АМПЕРМЕТР, АРПАБАШ, АЯГҮРӘ, БАШКИСӘР һ.б.); б) кыскартылган кушма сүзләр (БАТРАЧКОМ,
БЕНЗОВОЗ, РАБФАК һ.б); в) парлы сүзләр (АНДАМОНДА, БАШ-АЯК, КҮРШЕ-КҮЛӘН, САВЫТ-САБА
һ.б.); г) компонентлары аерым язылса да, кушма һәм тезмә
сүзләр (БАКА ЕФӘГЕ, БАКА ЯФРАГЫ, БАЛАН БАРМАК, БАСЫМЧАК ИТҮ, ВАСЫЯТЬ КЫЛУ, КЫШТЫРКЫШТЫР ИТҮ һ.б).
§ 5. Киң кулланылышлы һәм продуктив булган алкушымчалар, шулай ук кушма сүзләрнең беренче яки икенче кисәкләре сүзлектә аерым мәкалә итеп бирелде (АВИА-,
АВТО-, АГРО-, -АРА, БИ-, БИО-, НЕО-, -СЫМАННАР һ.б.).
§ 6. Сүзлектә түбәндәге сүзләр бирелмәде: а) үтә профессиональ сүзләр, ягъни фәннең һәм техниканың тик аерым
тармакларында гына белгечләр тарафыннан кулланыла торган сүзләр; ә) әдәби телне баетмый һәм әдәбиятта гомумән
очрамый торган җирле сөйләм сүзләре (диалекталь сүзләр);
б) тупас сөйләм сүзләре, жаргон сүзләр; в) хәрефләрдән
һәм авазлардан торган кыскартылма сүзләр; г) ялгызлык
исемнәре.
5
II. Сүзлекнең төзелеше
§ 7. Сүзлектә баш сүзләр алфавит тәртибендә урнаштырылды, һәм алар үзләренә караган материал (аңлатмалар,
мисаллар, фразеологик берәмлекләр) белән бергә сүзлек
мәкаләсен тәшкил итә.
§ 8. Баш сүздән соң аның сүз төркемен, чыганак телен,
стилистик үзенчәлекләрен сыйфатлый торган билгеләре куелды. Шуннан соң мәгънәгә аңлатма бирелде, иллюстратив
материал китерелде. Сүзнең барлык мәгънәләрен дә ачып
бетергәннән соң, кызыл юлдан шул сүз белән башланган
фразеологик берәмлекләр теркәлде.
§ 9. Башка сүз төркеменә күчеп ясалган сүзләр нокталы
калын, ә аларның мәгънәләре җәяле якты гарәп цифрлары
белән аерылды.
ИКМӘК и. 1. 1) Ачытылган камырдан мичтә пешерелгән
ризык; ипи. Һади, ап-ак тешләрен икмәккә батырып: -
Тәмле! - диде. Икмәк телеме күз ачып йомганчы юкка чыкты. А.Гыйләҗев ...
2) Ашлык. Гектарыннан утыз, кырык центнер алган
хуҗалык күп булды. Колхоз ындырларында икмәк таулары
ясалды. М.Мәһдиев ...
3) Кырда үсеп утырган иген. Болгарларның җирләрендә
бодай, арпа, тары һәм башка төрле икмәк тә үскән.
Г.Гобәйдуллин ...
2. ы. мәгъ. сөйл. к. икмәктер. Конкурста мин беренче
урынны алам, Гөлүсә. Чын, икмәк! Н.Гыйматдинова ...
§ 10. Һәр мәгънә кызыл юлдан башланып китте. Сүзнең
якынрак мәгънә төсмерләре параллель сызыклар (//), э
тагы да якын мәгънәләре нокталы өтер (;) ярдәмендә аерып
күрсәтелде.
ӘДӘП и. гар. 1) Җәмгыятьтә гомум кабул ителгән әхлак
кагыйдәләре; яхшы гадәтләр ... // Кеше арасында үз-үзеңне
әхлак кагыйдәләренә туры китереп тота белү сыйфаты ...
2) Яхшы гадәт, йола ...
АРКАДАШ и. 1. Иптәш, дус; таяныч. Иске белешләр
кебек, мәктәп аркадашлары кебек дуслашканнар иде. Г.Исхакый ...
§ 11. Тигез хокуклы грамматик һәм фонетик вариантлар мөстәкыйль сүзлек берәмлекләре итеп алындылар, һәм
һәркайсы алфавит тәртибендә үз урынында бирелде.
АСТРОЛЯБ и. гр. сөйл. к. астролябия. Бер якта астролябка таянган Әбелхарис күренә. — Әбелхарис астролябын
тоткан килеш катып кала. Н.Исәнбәт
АСТРОЛЯБИЯ и. гр. Астрономиядә: озынлык һәм киңлекне, шулай ук җир үлчәү эшләрендә горизонталь почмакларны билгели торган почмак үлчәү әсбабы
§ 12. Компонентлары аерым язылган, лексик берәмлек
тәшкил иткән кушма һәм тезмә сүзләр дә аерым сүзлек
мәкаләсе итеп китерелде, сүзлектә алфавит тәртибендә урнаштырылды һәм аңлатылды.
ӘҖЕ-ГӨҖЕ КИЛҮ ф. Озак итеп, дусларча сөйләшү ...
ИГЕН ГӨМБӘСЕ и. а.х. Ашлык бөртекләрен, зарарлап,
кара тузанга яки кибәккә әйләндерә торган гөмбә авыруы;
корымбаш; русчасы: головня
§ 13. Омонимнар шулай ук һәрберсе аерым мөстәкыйль
сүзлек берәмлеге итеп алынды һәм якты рим цифрлары
белән күрсәтелде.
БИК I и. 1) иск. кит. к. бәк
2) Морзалар нәселендәге фамилияләрдә һәм кайбер кушма исемнәрдә сакланган компонент: Биктимер, Бикбулат,
Ханбиков
БИК II и. 1) Бикләп кую җайланмасы; йозак, келә, бастырык, бикләвеч. Сыерның тыныч кына күшәп ятуын
ишеткәч, җиңел сулап җибәрә, чолан ишегенең биген тикшерә, өй ишеген «бисмилла» әйтеп яба, аннары түшәген
җәеп, ятарга әзерләнә башлый. И.Гази ...
БИК III рәв. 1. 1) Гаять, көчле дәрәҗәдә, гадәттән тыш,
чиктән ашкан, югары дәрәҗәдә, искиткеч, искитмәле. Шулай бик озак барганнан соң, алда, бик еракта, кыр өстендә
аз гына калкып, соры карамчык кына булып, бер авыл күренә
башлады. Г.Бәширов ...
III. Сүзләрнең мәгънәләрен билгеләү
һәм аларны аңлату
Мәгънәләрне алу һәм урнаштыру тәртибе
§ 14. Сүзлектә китерелгән һәр тел берәмлегенең хәзерге
әдәби телдә кулланылган барлык мәгънәләре дә аерып
күрсәтелде.
§ 15. Алынма сүзләрнең бары тик татар телендә кулланылган мәгънәләре генә китерелде.
§ 16. Күп мәгънәле сүзләрне шәрехләгәндә, аның бөтен
семантик кыры исәпкә алынып, аерым мәгънәләре билгеле
бер тәртиптә урнаштырылды:
а) мәгънәләрнең бирелеш тәртибе, беренче чиратта,
аларның хәзерге әдәби телдәге кулланылыш ешлыгыннан
чыгып билгеләнде; мәгънәләр логик эзлеклелекне һәм генетик бәйләнешне мөмкин кадәр сакларга тырышып урнаштырылды;
ә) мәгънәләрнең үсеш-үзгәрешендәге тарихи эзлеклелекне хәзерге тел материаллары ачык күрсәтеп торганда, сүзнең мәгънә төзелешен аңлауны җиңеләйтерлек очракларда,
беренчел мәгънәләр, искергән булса да, алдан бирелде. Калган барлык очракларда искергән мәгънә, кагыйдә буларак,
хәзерге мәгънәләрдән соң гына теркәлде;
б) конкрет мәгънәләр абстракт мәгънәләрдән алдарак урнаштырылды;
в) киң кулланыштагы мәгънәләр аның таррак кулланыштагы (гади сөйләм, диалекталь, терминологик һ.б. өчен хас
булган) мәгънәләреннән алдарак китерелде;
г) диалекталь мәгънәләр гомуми һәм махсус кулланыштагы мәгънәләрдән соң теркәлде;
6
д) күчерелмә мәгънәләр туры мәгънәләрдән соң
бирелде;
е) бер үк стилистик төсмергә ия булган мәгънәләрнең
куллану ешлыгы югарырак булганы алданрак китерелде;
ж) сүзнең аерым синтаксик позициядә ачылган мәгънәләре төп мәгънәләрдән соң урнаштырылды.
БАЙТАК рәв. 1. Шактый, шактый зур, шактый күп.
Кичкә таба өй тәмам туздырылып, аннары тау башындагы күрше авылга ташылып беткәч тә, капка һәм койма баганалары белән байтак изаландык әле без. М.ВәлиБарҗылы ...
2. с. мәгъ. Шактый санда булган, күп. Инде байтак гомер
яшәлгән, байтак һава суланган, су эчелгән, дөнья күрелгән,
дигән сүз. Ф.Латыйфи ...
3. байтагы, байтагысы и. мәгъ. тартымлы форм. Зур
өлеш, зур кисәк, зур төркем; бөтеннең зуррак өлеше. Үрдәкләрнең байтагысы күл өстендә пыр итеп очтылар да түгәрәк ясап әйләнделәр. Я.Зәнкиев ...
җ) мөстәкыйль сүзнең ярдәмлек функциясендә кулланылган мәгънәсе (яки мәгънәләре) аның мөстәкыйль мәгънәләреннән соң бирелде.
БӘРАБӘР с. фар. 1. Бердәй дәрәҗәдәге, тиң булган,
лаек. Үзенә бәрабәр ана арыслан белән юлдаш булып, сахрада кунды. Дастан ...
2. рәв. мәгъ. Бердәй, тиң. Ә бит чыдамлык белән сабырлык фатихага бәрабәр, дигән китап. М.Хәсәнов
3. бәрабәренә бәйл. функ. Хакына, исәбенә. Дөрес, без
миллионнарның каны, җаны бәрабәренә, кеше гомере белән
һич исәпләшеп тормастан, дөньядагы афәтләрнең берсен -
фашизмны җиңеп чыктык. А.Гыйләҗев ...
§ 17. Конверсия юлы белән барлыкка килгән сүзләрдә
ачылган мәгънәләр шул ук мәкалә эчендә төп мәгънәдән
соң теркәлде.
ЕЛДЫРЫМ и. 1. 1) Җәй көне арыш өлгергән вакытта
кичләрен, төннәрен офык читендә күренә торган күкрәүсез
яшен чаткысы; аҗаган. Оренбург төбәгенең иркен дала ягы
авылларында күк күкрәүсез, ул яшен елдырымны никтер
«рәшәуйнау» дип атыйлар. А.Хәмидуллин ...
2) диал. Яшен. — бөтен тирә-якны сызылып яктырткан
елдырым балкышындагы төсле [күзаллады]. Т.Әйди ...
з) Нинди дә булса утлар уйнау чагылышы. Дөм караңгы
төн, туплар гөрселди, офыкта утлар елдырымы чагылып
китә, ә җирнең калтырап куйганын аяк табаннары гына
сизә. Х.Камалов ...
4) күч. Берәр өлкәдә аз вакыт эчендә эз калдырган
күренекле кеше. Үзе дә әдәбият тарихында якты эз сызып,
мәдәниятебез күгендә беренче рәшә, беренче елдырымнардан булган олы әдип Фатих Кәрими шагыйрь турында мондый сүзләр язып калдырган —. Л.Хәмидуллин ...
5) күч. Көтмәгәндә һәм тиз арада булып алган нинди дә
булса физик яки рухи халәт, психик күренеш. Уттай кайнар елдырым аркасын пешереп узды. Х.Камалов ...
2. с. мәгъ. күч. Елгыр, җитез, өлгер; хәрәкәтчән. Мин
Зөһрә туташ белән сөйләштем. [Гарифҗан:] Сөйләштең?
Елдырым егет икән син. Н.Исәнбәт ...
§ 18. Сүзнең берәр кыек грамматик формасы өчен генә
хас булган мәгънә (яки мәгънә төсмере) шул ук мәкалә
эчендә әйтелгән грамматик формада гомуми кагыйдәләр
нигезендә бирелде.
БАШ и. 1. 1) ...
21) башында күч. тарт. һәм кыек килеш форм. Төп
җитәкче, оештыручы урынында, башлык дәрәҗәсендә.
Иптәшләр, хәзер җирле граждан эшләре башында торучы
Ногматов иптәшкә яшьләрнең регистрацияләре турында
хәбәр итү өчен сүз бирелә. Ф.Бурнаш
БАГУ I ф. 1. 1) диал. Карау, күз карашын юнәлтү, күз
салу. ...
3. бак, баксана ы. мәгъ. «Кара син аны», «кара әле»,
мәгънәсендә, игътибар итәргә кирәклекне, гаҗәпкә калуны
белдерә. Баксана! Бөтен күлем айкала! Н.Исәнбәт. Гөлҗамал абыстай, ишеткәнең бармы әле, менә бу кем малаеннан, баксана, аты коргыры, үләме әллә югыйсә... М.Гали
4. баксаң, бактың исә кер. сүз мәгъ. 1) Чын-чынлап
уйласаң, игътибар итсәң. Баксаң, шунда бер матур кыз тынып калган. Н.Исәнбәт. Бактым исә, бер дә катлауландырасы юк, барысы да мөмкин икән. Ф.Хөсни
2) Соңыннан билгеле булганча, чынлыкта, чынбарлыкта.
Баксаң, әле генә китерелгән сан да «соңгы сүз» булмаган
икән. М.Госманов...
§ 19. Алынма сүзләрнең мәгънәләрен бирү тәртибе татар
телендә кулланылган мәгънәләренең үзара бәйләнешеннән
чыгып билгеләнде.
РАДИАТОР и. лат. 1) Эчке янулы двигательләрне сыеклык ярдәмендә суыту җайланмасы. Йөк машинасында
йөрүче безнең бер шофёрның радиаторына ябалак бәрелгән
булган. Г.Әпсәләмов
2) Үзәктән ягып җылыту системасында пар яки кайнар су
йөри торган торбаларга тоташтырылган җайланма
Мәгънәләргә аңлатма бирү тәртибе
§ 20. Сүзлек берәмлеге итеп алынган барлык гади, кушма һәм тезмә сүзләрнең һәм фразеологик гыйбарәләрнең
мәгънәләренә һәм мәгънә төсмерләренә тиешле аңлатма
бирелде.
§ 21. Аңлатмалар стилистик яктан нейтраль, туры мәгънәдәге һәм гомуми кулланыштагы сүзләр ярдәмендә генә
төзелде. Тар кулланылышлы (гади сөйләмгә караган, поэтик, диалекталь, махсус һ.б.), сирәк очрый торган, искергән
сүзләр яки сүзләрнең күчерелмә мәгънәләре, шулай ук бу
сүзлеккә кермәгән сүзләр аңлатмаларда файдаланылмады.
§ 22. Сүзлектә, сүзнең мәгънәсен ачыклау өчен, аңлатмаларның өч төрле ысулы кулланылды:
7
1. Тасвирлаулы аңлатма. Сүзләрнең мәгънәсе һәм мәгънә
төсмерләре күпчелек очракта кыскача аңлатма бирү юлы
белән ачыкланды.
ҖАМАЯК и. Төрле зурлыкта һәм тирәнлектә булган тоткасыз савыт. Карчыкның кулыннан агач җамаягы төшеп
китеп, ат аягы астына тәгәрәде. М.Галәү ...
2. Синонимик аңлатма, ягъни сүзнең мәгънәсен ачу өчен,
аның синонимын (синонимнарын) файдалану. Мондый аңлатмалар бигрәк тә нинди дә булса берәр стилистик төсмере
булган (искергән, диалекталь, гади сөйләмгә караган һ.б.) сүзнең яки алынма сүзләрнең мәгънәсен ачу өчен кулланылды.
ӘШТЕР-ӨШТЕР рәв. сөйл. Ашыгып, аннан-моннан,
өстән-өстән генә ...
3. Башка сүзгә яки аның аерым мәгънәсенә (мәгънәләренә)
җибәрү. Бу ысул мәгънәләре охшаш яки бик нык якын булган сүзләрдә (синонимнарда) кулланылды. Төп аңлатма тиңдәшләренә караганда күбрәк кулланыла торган сүз янында
бирелде, ә калганнарының мәгънәсе шул сүзгә җибәрү юлы
белән аңлатылды.
БАЛАШАР и. к. балимәр
БАЛИМӘР и. Сайрар чыпчыклар семьялыгыннан, тонык көрән яки яшел төстә, тел очында чәчәкләрнең баллы
суын суырырга махсус щёткасыман әгъзасы булган кечкенә
көньяк кошы;русчасы: медосос
Күпмәгънәле сүзләргә яки омонимнарга җибәргән очракларда, сүзнең кайсы мәгънәсенә яки кайсы омонимга җибәрелүе күрсәтелде. Искәрмә буларак, сүзлекнең зур күләмле
булуын исәпкә алып, икенче сүзнең мәгънәсенә җибәргәндә, ул сүз кергән томның басылып чыккан булу шарты
куелды. Бу шартка туры килмәгән очракларда, сүзләр алда
күрсәтелгән тәртиптә (нигездә синонимын күрсәтү юлы
белән) ачыкланды.
КАЕРЫЛУ ф. 1. 1) төш. юн. к. каеру. Урамга караган
өч тәрәзәнең дә капкачлары каерылган. Ә.Еники ...
5) к. каеру (5 мәгъ.). [Бригадир] Шофёрга читтән, икенче юлдан китәргә боерды, һәм бәйрәмчеләр төялгән машина
бара торган юлыннан кырт кына читкә каерылды. Н.Фәттах
§ 23. Сүзнең мәгънәсен тулырак ачыклау өчен, кайбер
аңлатмаларда кулланылган өстәмә чаралар:
1. Әгәр сүзнең мәгънәсе тасвирлау юлы белән генә ачылып бетмәсә, аңлатмага өстәп, шул сүзнең синонимнары да
китерелде.
КАЗЫЙ и. гар. тар. Шәригать законнарына нигезләнеп
хөкем итүче рухани; хәким, судья. [Хуҗа:] Өч сум өчен,
минем йөземне ертып, казый әфәнде алдына килеп, тавыш
күтәреп йөрергә оялмыйсыңмы? Н.Исәнбәт ...
2. Аерым очракларда бирелгән сүзнең аңлатмасы аның
капма-каршы мәгънәдәге сүзләре (антонимнары) белән дә
тулыландырылды.
ҖИҢЕЛЛЕК и. 1) Авырлыгы аз булу; киресе: авырлык. Җисми кагылу түгел, Мамык җиңеллеге белән Ачылып
китте күгем. Б.Рәхимова ...
2) Уңайлы, җиңел булу: киресе: авырлык, кыенлык.
Һәр авырлыкның бер җиңеллеге бар. Мәкаль ...
3. Сирәк очракларда, бигрәк тә вариантлары күп булган,
төрле сүзлекләрдә төрлечә бирелгән атамаларның русчага
тәрҗемәләре дә китерелде.
БАКА ТӘҢКӘСЕ и. бот. Нәрсенчәләр семьялыгыннан,
вак яфраклы йөзмә су үсемлеге; нәрсен; русчасы: ряска
4. Капма-каршы мәгънәдәге сүзләр (антонимнар) һәм
тәрҗемәләр аңлатма ахырында нокталы өтер белән аерып
бирелделәр.
БАЙЛЫК и ....
2) Җитешлек, муллык, иркенчелек; киресе: ярлылык,
мохтаҗлык
§ 24. Сүзнең телдә сирәгрәк кулланылган мәгънәләренә
сылтамалар биргәндә, ул мәгънә җәя эчендә күрсәтелде.
ВАФАСЫЗ с. 1. иск. кит. Тугрылыксыз, хыянәтчел, былагай (1 мәгъ.) ...
§ 25. Сүзләрнең индивидуаль, метафорик, шигъри мәгънәләренә, шулай ук чагыштыруларда очрый торган мәгънәләренә аңлатмалар бирелмәде. Сүзләрдәге мондый мәгънәләр, аерым очракларда, мисалларда гына күрсәтелеп китте.
IV. Иллюстратив материалны бирү тәртибе
§ 26. Сүзләрнең мәгънәләренә аңлатмалар биргәннән
соң, аерым очракларны исәпкә алмаганда, иллюстратив материал белән ныгытып барылды.
§ 27. Иллюстрация өчен китерелгән мисаллар, күбесенчә,
татар телендә басылган матур әдәбияттан, иҗтимагый-сәяси,
публицистик, фәнни-популяр, фольклор әсәрләреннән, дәреслекләрдән һәм вакытлы матбугаттан алынды.
§ 28. Мисалга китерелгән җөмләләр артык озын булган очракта, мәгънәгә зыян китермичә, кыскартулар ясалды. Сүзләр төшеп калган урыннар өч сызыкча (--- ) белән
күрсәтелде:
ӘБИ-БАБА(й) җый. и. 1) ... 2) ...
3) Борынгылар, өлкән буын кешеләре. Бу китапны укып,
мәктәп балалары --- хәтта ике-өч буын әби-бабалары да
белмәгән, ишетмәгән вакыйгалар — дәрьясына чумачаклар.
Р. Әмирхан
§ 29. Китерелгән мисаллардагы алмашлык алыштырган
сүз, эш-хәрәкәтнең кем тарафыннан башкарылуы, репликаның кемгә төбәлгән булуы яки кем тарафыннан әйтелүе
яисә алдагы җөмләләрдән аңлашылган әйтелми калган
сүз квадрат җәяләр эчендә искәрмәләр рәвешендә биреп
барылды:
БӘЙЛӘВЕЧ и. 1) Бербөтеннең очларын, ян-якларын
(мәс., изүне, балак очларын һ.б.) тоташтыру, бәйләү өчен
кара-каршы тагылган бауларның берсе. Ул [лейтенант],
сөйләшү тәмам, дигән шикелле, папкаларын ябып, бәйләвечләрен бәйли башлады. Х.Камалов ...
8
БИКЛЕ с. 1) Йозак белән бикләнгән; нәрсә белән дә булса керә алмаслык итеп ябылган, йозакланган. Капка бикле
иде, [Камали] авыр гәүдәсе белән ятып, күпме этәрсә дә
ачылмады. К.Нәҗми ...
ӘЙТЕШҮ ф. 1) ...
2) Гаепләшү, тиргәшү, ачуланышу. Ачуланышмыйлар, әйтешмиләр дә, шул ук вакытта ачылып сөйләшмиләр дә иде
[каенана белән килен]. М.Маликова ...
§ 30. Һәр җөмлә янында чыганакның авторы күрсәтелде.
§ 31. Аерым очракларда, мисал итеп, сүз тезмәләре яки
кыска җөмләләр дә китерелде:
АБАЙСЫЗ рәв. сөйл. Саксызлык, гамьсезлек күрсәтеп,
хафасыз; таркау. Абайсыз бәреп төшерү
БУР I и. сөйл. Ак төстәге йомшак известь. Балалар бур
белән асфальтка рәсем ясый
V. Алынма сүзләрнең чыганак телен
күрсәтү тәртибе
§ 32. Тел хәзинәсендә чит (рус, гарәп, фарсы, фин-угор
һ.б.) телләрдән турыдан-туры күчкән алынма сүзләр бар.
Алар татар халкының күп гасырлар буена бу халыклар белән
якыннан аралашып яшәве нәтиҗәсе булып тора. Борынгы
алынмалар, фонетик һәм морфологик үзләшеп, татар теле
грамматикасына тулысынча буйсынганнар, аның үз сүзләренә якынайганнар. Хәзерге тел хәлендә бу алынма сүзләрне аерып алу гади кулланучыга мөмкин дә булмас иде.
§ 33. Татар телендә шулай ук европа телләреннән алынган сүзләр дә бар. Алар, нигездә, хәзерге чорда рус теле аша
күчкән сүзләр. Сүзлектә мондый сүзләрнең беренчел чыганагы - европа телләре күрсәтелде.
Сүзлек массакүләм белешмәлек булганлыктан, сүз турында мәгълүмат алу өчен, барлык алынма сүзләрнең чыганак телен күрсәтү кирәк дип табылды.
VI. Сүз төркемнәренең бирелеше
§ 34. Сүзлек берәмлеге буларак барлык төр сүз төркемнәре
дә алынды. Баш сүзнең кайсы сүз төркеменә каравы грамматик билгеләр белән күрсәтелде: и. (исем), ф. (фигыль),
с. (сыйфат), а. (алмашлык), сан (сан), рәв. (рәвеш), бәйл.
(бәйлек), терк. (теркәгеч), кис. (кисәкчә), ы. (ымлык), иярт.
(ияртем), хәб. сүз (хәбәрлек сүз), мод. сүз (модаль сүз).
§ 35. Исемнәр сүзлектә берлек санда, баш килештә китерелде һәм и. грамматик билгесе белән аерымланды.
§ 36. Җыйма мәгънәдәге парлы исемнәр сүзлек берәмлеге
буларак китерелде һәм җый. и. грамматик билгесе белән аерымланды:
АЛЫШ-БИРЕШ җый. и. 1) Аласы һәм бирәсе әйбер(ләр); алачак һәм бирәчәк нәрсә(ләр) ...
2) Сәүдә, сату-алу эше, кәсебе ...
ӘЙБЕР-КАРА җый. и. Төрле кирәк-яраклар ...
§ 37. Ялгызлык исемнәренең, күмәклек мәгънәсе алып,
киң кулланышка кереп киткәннәре сүзлектә китерелде
(АМПЕР, ӘБҮҖӘҺЕЛ, ГАЗРАИЛ, ГАЙДАМАК, ГАЙДУК, ДӘҖҖДЛ, ИБЛИС, МАУЗЕР, ОМ һ.б ).
§ 38. Урта мәктәп дәреслекләрендә һәм матбугатта еш
очрый торган төрле ил халыкларының һәм милләтләренең
исемнәре чикләнгән күләмдә китерелде (АБХАЗ, АВАР,
АВСТРАЛИЯЛЕ, АВСТРИЯЛЕ, АЗӘРБАЙҖАН, АЛБАН, ӘРМӘН, ӘФГАН, БАЛКАР, БАШКОРТ, БОЛГАР һ.б.).
§ 39. Исемләшкән исем һәм сыйфат фигыльләр (АВЫРУ,
АСРАУ, БЕЛДЕРҮ, ЧӘЧҮ, САТУ, ӘЙДӘҮЧЕ, БИЮЧЕ,
ОЕШТЫРУЧЫ, УКУЧЫ һ.б.), сыйфатлашкан сыйфат фигыль (ЕЛЛАГАН, ЯРАТКАН һ.б.), рәвешләшкән хәл фигыльләр (БАГАНАЛАП, БАЛЛАП, БАТМАНЛАП, ЕЛЛАП, ИПЛӘП һ.б.) аерым сүзлек мәкаләсе итеп алынды.
§ 40. Алмашлыклар а. грамматик билгесе белән аерымланды. Сүзлек мәкаләсендә зат алмашлыкларының һәм ул,
бу, шул алмашлыкларының кыек килеш формалары да бирелде. Ул баш сүз артыннан гади җәя эчендә күрсәтелде.
Сүзнең нигезе үзгәргән очраклар аерым сүзлек мәкаләсе
итеп китерелде:
МИН (минем, миңа, мине, миннән, миндә) а. Сөйләүченең үзен атап күрсәтү өчен кулланыла торган беренче
зат алмашлыгы
УЛII (аның, аңа, аны, аннан, анда) а. 1) Өченче затны
яисә гомумән предметны белдерә ...
2) Исемнәрне ачыклаган сүзне алмаштырып килә торган
күрсәтү алмашлыгы; андый, мондый, шундый...
АҢА а. Ул алмашлыгының юнәлеш килеш формасы
§ 41. Фигыльне сүзлектә бирү формасы итеп, төп юнәлештәге (-у/-ү) исем фигыль формасы алынды һәм ф. грамматик билгесе белән аерымланды: АЛУ, ӘЙТҮ, ДИМЛӘҮ,
зы ң лА у, КҮЗӘТҮ, КАЙТУ, КӨЛҮ һ.б.
§ 42. Грамматик мәгънә белдерә торган фигыльләрнең
саф юнәлеш формалары телнең грамматик төзелешенә карый, шунлыктан алар сүзлектә теркәлмәде.
§ 43. Лексик мәгънәгә ия булган фигыльләрнең юнәлеш
формалары сүзлектә бирелде. Аларның беренче грамматик
мәгънәсе төп формага җибәрү юлы белән күрсәтелде, ә лексик мәгънәсенә (мәгънәләренә) аңлатмалар китерелде:
АШАЛУ ф. 1) төш. юн. к. ашау (1 мәгъ.). Хәзрәтләр -
шактый күп алган туй сәдакасыннан, авыл кешеләре -
тәмле иттереп ашалган ашлардан, кода-кодагыйлар -
яхшы бирнәләрдән, Садыйк абзый, Мәрфуга абыстай
мәҗлеснең муллаларча затлы үтүеннән разый калдылар.
Г.Исхакый
2) Кояш, җил, су яки башка нәрсәләр тәэсиреннән бозылу, үзгәрү (йөз-кыяфәт, кием-салым һ.б.ш. турында).
Җил-яңгыр белән калай түбәләренең буяулары ашалган, үзе
9
җиргә сеңәргә әзерләнгән күн заводының корпуслары яныннан, култыкланып, Миләүшә елгасы ага. А.Алиш
3) Кыршылу, кырылу, ышкылу, тузу. Ботинканың ашалган үкчәләрен дә төзәткән иде ул. А.Шамов
§ 44. Дәрәҗә белдерә торган тезмә фигыльләрнең телдә
киң кулланылганнары, төп сүзгә аңлатма бирелгәч, фразеологизмнарны күрсәтеп бетергәннән соң, беренче сүз принцибы белән шул фигыль янында ояда алфавит тәртибендә
теркәлде:
БӘЙЛӘҮ I ф. 1) ...
2) ...
◊ Бәйләп тоту Ирексезләү, көчләү
Бәйләп алу Тиз генә бәйләү; бәйләгән булу
Бәйләп ату Аннан-моннан, ничек кирәк шулай бәйләү
Бәйләп бару Эзлекле рәвештә бәйләү; бер-бер артлы
бәйләү
Бәйләп бетерү Тулысынча бәйләү; бәйләү эшен төгәлләү
Бәйләп кую 1) Алдан бәйләп әзер итү
2) Бәйләнгән хәлдә калдыру, бәйләнгән хәлдә тоту
Бәйләп ташлау Тиз-тиз генә бәйләү
Бәйләп тору 1) Булган берсен, һәрберсен бәйләү
2) Сөйләү моментында, әле бәйләү белән мәшгуль булу
3) Һәрвакыт, гел бәйле итү
Бәйләп чыгу Һәммәсен бер-бер артлы бәйләү; һәрберсен
бәйләү
Бәйли бару Һәммәсен тоташтан яки эзлекле рәвештә
бер-бер артлы бәйләү
Бәйли башлау Бәйләргә тотыну
Бәйли төшү Тагын да кысыбрак, тыгызрак бәйләү
§ 45. Сүзлектә тезмә фигыльләр ясый торган түбәндәге
модификацияләүче фигыльләр (дәрәҗә фигыльләре) кулланылды: алу, ату, бару, башлау, бетерү, бетү, бирү, җибәрү,
җиткерү, җитү, йөрү, калу, карау, керү, килү, китү,
кую, салу, ташлау, тору, төшү, узу, утыру, чыгару, чыгу,
язу, яту
§ 46. Сыйфат фигыль һәм хәл фигыль формалары, грамматик категория буларак, сүзлектә аерым китерелми. Әмма
кайбер вакытта алар төп фигыльдән үзгә сыйфат һәм рәвеш
мәгънәләрен дә белдерергә мөмкин. Бу очракта төп сүзнең
барлык мәгънәләренә дә аңлатма биргәч, нокталы ярымкалын гарәп цифрыннан соң, алар аерым күрсәтелеп теркәлде
һәм лексик мәгънәләре аңлатылды:
ВАКЛАУ ф. 1. 1) Вак-вак, кечкенә кисәкләргә, өлешләргә
бүлгәләү, вату, тураклау, аеру; вак итү. Койма буендагы такталарны, кисеп, утынга вакларга кирәк. М.Мәһдиев
2) Эре акчаны шул ук суммадагы вак акчага алмаштыру. [Тәзкирә:] Соңгы егерме бишлекне вакларгамы? А.Гыйләҗев...
2. ваклап рәв. мәгъ. 1) Аз-азлап, өлешләп, бүлгәләп.
Фәния кисәк-кисәк ваклап сөйләшә торган теле белән зарланып та алырга өлгерде. Ф.Яхин
2) Данәләп, берәмләп, берәрләп; килолап, граммлап. Күгендә-түшәгендә чалкан яткан, ваклап сатучыларның кыланышына өйрәнгән айның да исе китми. Т.Галиуллин
3) Нечкәлекләренә төшенеп, җентекләп, төпченеп. Кыздырып барган кояш нуры астында, ваклап, тармаклап,
җинаятьнең урынын сыйфатлап язды. Г.Ибраһимов
§ 47. Татар телендә кайбер мөстәкыйль фигыльләр ярдәмче фигыль функциясендә йөри. Сүзлектә бу күренеш
күрсәтелде:
КИТҮ ф. 1. 1) ... ; 2) ... .
2. ярд. ф. функ. 1) Юнәлеш килешендәге кайбер исем,
сыйфат, рәвешләр белән килеп, шулардан аңлашылган торыш, билге һәм рәвешкә күчүне белдерә. Эшләр уңайга
китте. Талашуга киткәч булмый инде ул
2) Эш-хәлнең кинәт булуын белдерә. Балкып китте
3) Эшнең башка бер эш уңаенда кыска гына аралыкта
булуын белдерә. Таныштырып китү. Искә төшереп китү
4) Эшнең башлануын һәм дәвам итүен белдерә. Сөйләп
китте. Санап китү
VII. Сүзнең басымын күрсәтү тәртибе
§ 48. Татар телендә басым, күбесенчә, сүзнең ахыргы
иҗегенә төшә. Баш сүз булып килгән мондый очракларга
(шул исәптән алынма сүзләргә дә) басым куелмады. Басым
башка иҗекләргә төшкән очракларда гына сүзнең басымы
күрсәтелде.
БАТЫРЛАРЧАрәв....
ЮГЫЙСӘ тер.
ГИГИЕНА и ....
Бу кагыйдә омографларга да карый, әмма басымның кайда булуына карамастан, чагыштыру һәм дөрес уку өчен, басым икесенә дә куелды.
АРКА и. лат. 1) махс. Ишек, тәрәзә, мич кебек нәрсәләрнең көймәләп эшләнгән түбәсе (түшәме)
АРКА и. 1. 1) Кеше гәүдәсендә муеннан алып оча сөягенә
кадәрге арткы як ...
§ 49. Татар телендә -а / -ә сузыкларыннан соң килгән -у /
-ү авазлары сөйләмдә, кыскарып, ирен-ирен в [м>] сонанты
булып әйтелә, ә төзелмә үзе [ак] / [әм>] тибындагы ялган
дифтонг булып ишетелә, шул сәбәптән, басым -а / -ә сузыкларына төшә. Бу очрак сүзлектә күрсәтелде.
аб А у ы ....
АҢКАУ II и. анат. ...
БИКЛӘү I ф ....
в а к л А у ф ....
дӘ ү с. фар....
Ш АРТЛЫ КЫ СКАРТЫ ЛМ АЛАР
а. - алмашлык
авиа. - авиация
агроэкол. - агроэкология
анат. - анатомия
артык. - артыклык (дәрәҗәсе)
археол. - археология
архит. - архитектура
астр. - астрономия
афр. - Африка телләре
а.х. - авыл хуҗалыгы
әд. - әдәбият термины
әрл. - әрләү
баш. кил. - баш килеш
бәйл. - бәйлек
бәйл. сүз - бәйлек сүз
берл. - берлек сан
биол. - биология
биохим. - биохимия
б-сез. - билгесезлек
бор. - борынгы (сүз)
бот. - ботаника
бүл. саны - бүлем саны
вет. - ветеринария
гади с. - гади сөйләм
геогр. - география
геол. - геология
геом - геометрия
грам. - грамматика
дәр. - дәрәҗә
диал. - диалекталь сүз
дини - дини сүз
диңгез. - диңгезчелек термины
жарг. - жаргон
җый. и. - җыйма исем
җыр - халык җыры
җыю саны - җыю саны
зоол. - зоология
з.-сыз - затланышсыз (фигыль)
и. - исем
икът. - икътисад
информ. - информатика
ирк. - иркәләү сүзе
ирон. - ироник мәгънәдә
иск. - искергән сүз
иял. кил. - иялек килеше
иярт. - ияртем
иҗт. - иҗтимагый
йөкл. юн. - йөкләтү юнәлеше
к. - кара
кбт. форм. - кабатлаулы формада
кайт. юн. - кайтым юнәлеше
карг. - каргау (каргыш) сүзе
кер. сүз - кереш сүз
кеч. - кечерәйтү
килеш - килеш (формасында)
ким. - кимлек дәрәҗәсе
кимс. - кимсетеп әйтү
кино - кинематография
кис. - кисәкчә
кит. - китап теле
комп. - компьютер
көч. - көчәйтү
кулин. - кулинария термины
күт. - күплек санда
күрс. - күрсәтү
күч. - күчерелмә мәгънәдә
лингв. - лингвистика
лог. - логика
мат. - математика
махс. - махсус термин
мәгъ. - мәгънәдә, мәгънәсендә
мәс. - мәсәлән
мед. - медицина
метеор. - метеорология
микробиол. - микробиология
минер. - минералогия
миф. - мифология
мод. сүз - модаль сүз
мод. ф. - модаль фигыль
мөн. - мөнәсәбәтлек (сүз)
муз. - музыка
мыск. - мыскыллау сүзе
неол. - неологизм
нәфр. - нәфрәтләнү
окказ. - окказионализм
пед. - педагогика
психол. - психология
радио - радиотехника
рәв. - рәвеш
рәсм. - рәсми
ритор. - риторик
с. - сыйфат
11
сан - сан
сәнг. - сәнгать
сәяси - сәяси термин
сир. - сирәк кулланышта
сөйл. - сөйләм телендә
спорт - физкультура һәм спорт
сын. - сынлы (сәнгать)
тар. - тарихи
тарт. форм. - тартымлы формада
тасв. - тасвири сәнгать
тәрт. саны - тәртип саны
театр - театр сәнгатенә караган сүз
терк. - теркәгеч
тех. - техника термины
типогр. - типография термины
тирг. - тиргәү сүзе
төзел. - төзелеш термины
төш. кил. - төшем килеше
төш. юн. - төшем (юнәлеше)
туп. - тупас сүз
тур. - турында
урт. юн. - уртаклык (юнәлеше)
у.-вак. кил. - урын-вакыт килеше ф. - фигыль
фарм. - фармацевтика
физ. - физика
физиол. - физиология
филос. - философия
финанс. - финанслар
фольк. - фольклор
форм. - формасында
фото. - фотография
функ. - функция
хим. - химия
хуплм. - хупламау
хупл. - хуплау
хурл. - хурлау
хәб. функ. - хәбәр функциясендә
хәб. сүз - хәбәрлек сүз
хәрби - хәрби сүз
чаг. - чагыштыру
чыг. кил. - чыгыш килеше
шаярт. - шаярту сүзе
шелт. - шелтәләү сүзе
шигъ. - шигъри сөйләмдә
шөб. - шөбһәләнү ы. - ымлык
эвф. - эвфемизм
энд. - эндәш сүз
электр. - электротехника
эпис. - эпистоляр стиль
этн. - этнография
юг. - югары стиль
юкл. - юклык
юн. - юнәлеш
юн. кил. - юнәлеш килеше
юр. - юридик термин
ялг. - ялгыш куллану варианты
ярд. - ярдәмче (фигыль яки сүз)
Чыганак телләрнең
кыскартылмалары
алб. - албан теле
амхар - амхар теле
әрм. - әрмән теле
баконго - баконго теле
бурят - бурят теле
венг. - венгр теле
гар. - гарәп теле
герм. - герман телләре
голл. - голланд теле
гр. - грек теле
груз. - грузин теле
ингл. - инглиз теле
исланд - исланд теле
исп. - испан теле
ит. - итальян теле
кельт - кельт теле
кечуа - кечуа индеецлары теле
коми - коми теле
кыт. - кытай теле
лат. - латин теле
литв. - литва теле
малай - малай теле
малаял. - малаялам теле
мар. - мари теле
монг. - монгол теле
мордв. - мордва теле
нем. - немец теле
пол. - поляк теле
португ. - португал теле
румын - румын теле
рус - рус теле
саам - саам теле
санскр. - санскрит теле
сканд.- скандинав телләре
слав. - славян телләре
тамил - тамил теле
тат. - татар теле
төрек - төрек теле
төрки - борынгы төрки сүз
тунг. - тунгус теле
тупи - тупи теле
удм. - удмурт теле
уйг. - уйгур теле
укр. - украин теле
үзб. - үзбәк теле
фар. - фарсы теле
фин - фин теле
фин-угор - фин-угор телләре
фр. - француз теле
һинд. - һинди теле
чех. - чех теле
эст. - эстон теле
як.- якут теле
яп. - япон теле
яһүд - яһүд теле
ТАТАР АЛФАВИТЫ
Аа Дд Зз Мм Пп Үү Чч
Әә Ее Ии Нн Рр Фф Шш
Бб
Ё
ё
Й
й
ң Сс Хх Щщ
Вв Жж Кк Оо Тт һһ ъ
Гг Җҗ Лл Өө Уу Цц Ыы
ь
Ээ
Юю
Яя
ЭЧТӘЛЕК
Сүз б а ш ы ................................................................................................................................................................... 3
Сүзлектән файдаланучылар өчен белеш м ә..................................................................................................... 4
Шартлы кыскартылмалар.....................................................................................................................................10
Татар алф ави ты .......................................................................................................................................................12
Сүзлек ......................................................................................................................................................................... 13
Справочное издание
ТОЛКОВЫЙ СЛОВАРЬ
ТАТАРСКОГО ЯЗЫКА
(на татарском языке)
Том III
(К)
Редактор Н.К. Нотфуллина
Корректоры: Н.К. Нотфуллина, Р.К. Сагдиева
Компьютерная вёрстка Н.Т. Абдуллиной
Подписано в печать 17.11.2017.
Формат 84^108 1/^. Бумага офсетная. Гарнитура Т тез №те Котап.
Печать офсетная. Усл. печ. л. 78,1. Уч.-изд. л. 93,2
Тираж 1000 экз. Заказ
Оригинал-макет подготовлен
в Институте языка, литературы и искусства им. Г. Ибрагимова АН РТ
420111, Казань, ул. К. Маркса, 12
Издательство Академии наук Республики Татарстан
420111, Казань, ул. Баумана, 20



ТАТАРСТАН РЕСПУБЛИКАСЫ ФӘННӘР АКАДЕМИЯСЕ
Г.ИБРАҺИМОВ исемендәге
ТЕЛ, ӘДӘБИЯТ ҺӘМ СӘНГАТЬ ИНСТИТУТЫ
Айдар Гайнетдинов
АДНАШ ХАФИЗНЫҢ
«СИРАҖЕЛ-КОЛҮБ» ӘСӘРЕ
ҺӘМ ТАТАР ӘДӘБИЯТЫНДА
АНЫҢ ТРАДИЦИЯЛӘРЕ
Казан
2014
УДК 821.512.145
ББК 83.3(2Рос=Тат)
 Г 17
Татарстан Республикасы Фәннәр академиясене
Г. Ибраимов исемендәге Тел, әдәбият әм сәнгать институты
Гыйльми советы карары нигезендә басыла
Фәнни мөхәррире
филология фәннәре докторы, профессор М.И. Әхмәтҗанов
Рецензентлар:
филология фәннәре докторы, профессор Х.Й. Минегулов,
филология фәннәре докторы, профессор З.З. Рәмиев
Гайнетдинов А.М.
Г 17 Аднаш хафизның «Сираҗел-колүб» әсәре һәм татар әдәбиятында аның традицияләре. –Казан: ТӘһСИ, 2014. – 168 б. –
(«Фәнни Татарстан» журналы китапханәсе» серия се; 1 китап)
ISBN 978-5-93091-173-2
Китапта XVI гасырда яшә гән Аднаш хафиз бине Мөхәммәд
Аднаш хафизның «Сираҗел-колүб» әсәре беренче мәртәбә монографик планда анализлана, проблематикасы тикшерелә. Шулай ук
әлеге әсәрнең XVII–XVIII га сырлар татар әдәбиятына йогынтысы
ачыклана.
Хезмәт татар әдәбияты тарихын өйрәнүче студентларга, аспирант ларга, мөгаллимнәргә, гомумән, татар халкы тарихы, әдәби
мирас белән кызыксынучы укучыларга тәкъдим ителә.
ISBN 978-5-93091-173-2
© ТР ФА Г. Ибраһимов исемендәге Тел,
 әдәбият һәм сәнгать институты, 2014
© Гайнетдинов А.М., 2014
3
КЕРЕШ
ХVI гасырның икенче яртысы, тарихтан белгәнебезчә, бик
катлаулы чор булып санала. Бу – Казан ханлыгының шушы чорда
яшәүдән туктавы белән бәйле. Күп кенә татарларның җир ләре,
йортлары, байлыклары тартып алына, ахыр чиктә диннәреннән дә ваз кичтерү куркынычы яный башлый. Монысы инде
татар халкын, милләт буларак, бөтенләй юкка чыгару икәнен
күп ләр аңлый. Халык шундый авыр заманда нишләргә белми,
динне, милләтне саклап калу мәсьәләсендә, нинди дә булса киңәш чегә, өйрәтүчегә мохтаҗ. Андый кеше табыла, аның исеме –
Аднаш хафиз1
. Ул зинданда утыруына кара мастан, үз халкына
акыллы киңәшләр бирә торган «Сираҗел-колүб» («Күңелләр
чырагы») әсәрен иҗат итә һәм халыкка тапшыра. Бу әсәр гади
дини әсәр булып тоелса да, анда, төр ле кинаяләр аша, килеп
туган проблемалардан чыгу юллары тәкъдим ителә. Автор
халыкка киңәшләрен турыдан-туры бирә алмаган, чөнки моңа
ирек тә бирелмәс иде. Шуңа күрә ул әлеге хезмәтендә киная ләр
кулланып эш итә. Бу әсәрне тарих белән бәйләп караганда гына
тулысынча аңларга мөм кин. «Сираҗел-колүб» – синкретизм
үрнәге, чөнки анда әдә би ят, тарих, сәясәт, дин, фәлсәфә –
һәммәсе дә бар.
1
 Халык арасында бу исемнең Адниш, Атнаш, Әтнәш вариантлары да
кулланылышта.
4
Аднаш хафизның «Сираҗел-колүб» әсәренең кыйммәте
бәя ләп бетергесез. Аның актуальлеге шунда ки, бу әсәр ХVI гасыр татар әдәбиятын тулыландыра, баета. Хәзерге көндә, татар
әдәбияты үрнәкләрен эзләү, барлау, төрле яктан өйрәнү заманында, «Сираҗел-колүб» әсәре дә ныклап торып өйрәнүне
таләп итә. Укыту прогаммаларында, дәреслекләрдә аны бөтенләй искә алмау, төшереп калдыру безнең әдәбиятыбызны фәкыйрь ләтә генә. Киләчәктә бу әсәр бөтен дөньяга танылып,
тирәнтен өйрәнелеп, татарларның горурланып сөйли торган
хәзинәсенә әверелер, дигән өмет бар.
«Сираҗел-колүб» әсәре татар әдәбияты тарихында аз өйрәнел гән язма әдәби истәлекләрнең берсе булып санала. Монографик планда исә ул бөтенләй өйрәнелмәгән. Аның татар
хал кы арасында шактый киң таралган кулъязма нөсхәләре һәм
басма текстлары булуы мәгълүм.
Аднаш хафиз үз кулы белән язган «Сираҗел-колүб» кулъязмасы Мәскәү шәһәрендә урнашкан Россия дәүләт борынгы актлар архивында саклана. Анда әдипнең тулы исеме,
әсәр нең язылу вакыты, урыны күрсәтелгән: «Фи-т-тарих вә
тукуз йөз алтмыйш бердә, җөма диел-ахир аеның тулугунда
тәмам булды. Ике китабдур, берсе “Сираҗел-колүб”дүр, берсе “Шәраигыль-әхкям”дер. Әл-фә кыйрь әл-хәкыйрь Аднаш
хафиз бине Мөхәммәд Аднаш хафиз язды. Чәһаршәнбе көн
тәмам булды. Вә Аллаһү әгъ ләм (Ал лаһ белүчерәк)! Мәскәү гә илче барганда, доснак торганда, андак бетелде»1
. Әлеге
датаны Әмир Нәҗип, чәр шәм бе көнне ай тулганда язылган
булганга, 1554 елның 16 ма ена туры килгән ле ген ачык лаган2
.
Димәк, Аднаш хафиз әсәр не 1554 елның 16 маен да Мәскәүгә
1
 Наджип Э.Н. Датированная тюркоязычная рукопись XVI в. «Сирадж
ал-кулуб» из Центрального государственного архива СССР в Москве. М.:
Изд-во восточной литературы, 1960. С. 2. 2
 Шунда ук.
5
илчелек составында барганда яза башлаган, шуннан соң Мәскәүдә ниндидер сәбәпләр белән төрмәгә утыртылгач, шунда
язып бетергән булып чыга. Аның «хафиз» дигән титулыннан
Коръәнне яттан белүче булган икәне аңлашыла. Кызганычка каршы, автор турында бүтән мәгълүматлар юк. Безнеңчә,
Ә. Нә җип «доснак» сүзен дөрес аңлатмаган, ул аны, Доснак
дип аталган җирдә язып бетергән, дип яза. М. Гайнетдинов
фи ке ренчә, «доснак» сүзе «тоткын» дигәнне аңлата1
. Без үзебез дә шул фикердә.
Бер шигъри кулъязмасының фрагменты Г. Ибраһимов исемендәге Тел, әдәбият һәм сәнгать институтының Язма һәм
музыкаль мирас үзәгендә 39 нчы коллекция, 2308 нче шифр
астында саклана. Ул 1979 елда галим М.И. Әхмәтҗанов тарафыннан Азнакай районы, Сөендек авылында табыла. Димәк,
әле әсәрнең шигъри варианты да булган. Ярты бит тәшкил иткән әлеге кулъязма биттән бернинди дә нәтиҗә ясап булмый.
Киләчәктә, бәлки, тулы шигъри варианты да табылса, аны
прозада язылган әсәр белән чагыштырып, ниндидер нәти җәгә
килергә мөмкин булачак.
«Сираҗел-колүб» әсәренең басмаларына килгәндә, ул берничә мәртәбә Казанда басылып чыга. Беренче мәртәбә 1863 елда
Казан университеты табгыханәсендә нәшер ителә. 1864 елда
шул ук табгыханәдә Казан мещаны Фәтхулла Хәмидулла углы
Амашев иганәсе хисабына басыла. 1895 елда Казанда Чиркова,
1903 елда Казанда Кәримовлар табгыханәләрендә нәшер ителә.
Шулай ук 1904, 1905, 1909, 1912 елларда басылып чыкканлыгы мәгълүм.
Татар әдәбияты тарихын тикшерүче Әмир Нәҗип (1899–
1991) бу әсәрнең Казан ханлыгы дәверендә үк укылганлыгы
1
 Гайнетдинов М.В. «Сирадж ал-кулюб» // Средневековая татарская
литература (XVI–XVIII вв.). Казань: ФЭН, 1999. С. 141.
6
һәм аның гарәпчәдән татарчага иҗади тәрҗемә ителгән кулъязма булуы турында сөйли. 1960 елда шәрыкны өйрәнүче
галимнәрнең XXV халыкара конгрессында ул доклад белән
чыгыш ясый. Аның доклады СССРның Үзәк Дәүләт архивында (Мәскәү) сакланучы XVI гасырга караган «Сираҗелколүб» әсәре турында бара. Әмир Нәҗип бу әсәрне язган
кеше турында кыскача белешмә бирә, әсәрнең нәрсә турында
икәнлеген ачыклый, телен тикшереп чыга һәм аңлашылмый
яки авыр аңлашыла торган сүзләреннән сүзлек төзи1
. Шулай
ук әлеге галим Аднаш хафизны күчереп язучы, милләте буенча төркмән дә булырга мөмкин, дип язса да, аның Идел буенда
язылганлыгын таный2
. М.Гайнетдинов исә, аңа кискен каршы
чыгып, Аднаш хафизның татар булуын һәм «Сираҗел-колүб»
әсәрен иҗат итүче икәнен дәлилли3
.
Әмир Нәҗиптән башка бу кулъязма әсәрнең теле турында
рус тюркологы А.М. Щербак та язып чыга. Ул аны «Сираҗелколүб» әсәренең Казан басмаларына бик якын, тел ягыннан да
охшаш хезмәт булганлыгын исбатлый, бу әсәрнең күләменә,
тарихына карата да мәгълүмат бирә. Шулай ук Лондонда Британия музеенда 1432 елда уйгыр хәрефләре һәм графикасы
белән язылган, төрки телгә тәрҗемә ителгән мәҗмуга кулъязмасы барлыгы турында яза. Бу мәҗмугага «Сираҗел-колүб»
әсәре дә кертелгәнлеген күрсәтә4
.
А.М. Щербак китергән В.В. Бартольд фикерләренә таянып,
без «Сираҗел-колүб» әсәренең беренче мәртәбә гарәп телен1
 Наджип Э.Н. Датированная тюркоязычная рукопись XVI в. «Сирадж
ал-кулуб» из Центрального государственного архива СССР в Москве. М.:
Изд-во восточной литературы, 1960. С. 3–11. 2
 Шунда ук. С. 2–3.
3
 Гайнетдинов М.В. «Сирадж ал-кулюб» // Средневековая татарская
литература (XVI–XVIII вв.). Казань: ФЭН, 1999. С. 146. 4
 Щербак А.М. Рукописный сборник Or. 8193 и его значение для узбекской филологии // Советская тюркология. Баку, 1983. № 3. С. 72–74.
7
дә язылган булуын һәм гарәпчәдән фарсычага, фарсычадан
төркичәгә күчерелгәнлеген аңлыйбыз1
.
А.М. Щербак язганча, әйтеп үтелгән мәҗмуга Иранның
Йезд шәһәрендә төзелә. Аның төзүчесе Мансур Бахши исемле кеше була2
.
Ихтимал, Британия музеендагы нөсхә Алтын Урда әдәби
традицияләре буенча уйгыр хәрефләре белән төрки телгә тәрҗемә ителгәндер. Чөнки Иранда төрки әдәбият традициясе
1432 елларда күренми. Шунлыктан, «Сираҗел-колүб» әсәрен
Иранга килгән Алтын Урда укымышлысы эшләгәндер, дигән
фикер туа. Чөнки уйгыр хәрефләре белән язу традициясенең
үзәге Алтын Урдада була. Бу дәүләттә хан ярлыклары, Харәзминең «Мәхәббәтнамә» әсәре кулъязмасы һәм башка уйгыр
хәрефләре белән язылган төрки әсәрләр дә булуы мәгълүм.
«Сираҗел-колүб» әсәре турында шулай ук хәзерге татар
әдәбиятчысы Мәсгуд Гайнетдинов та үз фикерен әйтә. Ул бу
әсәргә анализ ясый, әсәрнең кыйммәтен күрсәтә3
.
Бу хезмәттә Мәскәүдә сакланган «Сираҗел-колүб» кулъязмасы белән аның Казанда басылган нөсхәләре арасындагы эчтәлек һәм тел ягыннан булган якынлыкларны искә алып, аны татар
әдәбияты истәлеге итеп карап өйрәнү максат итеп куелды.
Аның структурасын Лондондагы текст структурасы белән
чагыштыру алар төрле дәвердә төрле әдипләр тарафыннан,
үз заманы вазгыяте таләпләреннән чыгып язылуын күрсәтә,
автор ла рының тәрҗемәдә үзләренең фикерләрен керткәннәре
сизелә.
1
 Щербак А.М. Рукописный сборник Or. 8193 и его значение для узбекской филологии // Советская тюркология. Баку, 1983. № 3. С. 73. 2
 Шунда ук. С. 72.
3
 Гайнетдинов М.В. «Сирадж ал-кулюб» // Средневековая татарская
литература (XVI–XVIII вв.). Казань: ФЭН, 1999. С. 141–147.
8
Инглиз галиме Дж.Р. Уолшның язуына караганда, фарсы
телендә язылган яки тәрҗемә ителгән «Сираҗел-колүб» әсәрен дә 70 фасыл, икенче фарсы кулъязмасында 33 фасыл бар1
.
Димәк, фарсы әдәбиятында Ирандагы проблемалар гарәп телен нән тәрҗемә ителгән «Сираҗел-колүб» әсәренә кертеп
җибәрелә.
Аднаш хафиз «Сираҗел-колүб» әсәрен 40 фасылда эшли.
Ул татар халкы яшәешендәге проблемаларны әсәрендә яктыртып, кирәклеләрен генә сайлап алып һәм, бәлки, үзеннән дә
өстәп иҗат иткән булырга тиеш.
Лондонда, Иранда, Мәскәүдә сакланучы «Сираҗел-колүб»-
нең безгә мәгълүм булган текстлары асыл гарәп чыганакларыннан хасил булып, һәр регионның үз заманы проблемаларына
яраштырып, иҗади эшкәртелеп тәрҗемә ителгәннәр. Аларның
барысына да нигез булган гарәп телендәге «Сираҗел-колүб»
әсәренең төзелеше турында хәзергә төгәл итеп бер фикер дә
әйтеп булмый, бәлки, ул киләчәктә бер ачылыр.
Бу хезмәт татар әдәбияты белемендә Аднаш хафизның
«Сираҗел-колүб» әсәренә багышланган беренче монографик тикшерү булып тора. Хезмәттә әсәргә анализ ясала, Аднаш хафизның татар әдәбияты һәм тарихындагы урыны һәм
роле билгеләнә, аның башка әдипләргә ясаган йогынтысы
тикшерелә. Аднаш хафиз ислам дине генә татарларны мил ләт
буларак юкка чыгудан коткарып калачагын аңлап ала. Ул ислам дине тарихына караган чыганакларны барлап, үзенең киңәшләрен, гади халыкка аңлавы җиңел булсын өчен, әдәбият
аша бирә. Аднаш хафиз иҗатының әһәмияте менә шунда
 чагыла.
1
 Щербак А.М. Рукописный сборник Or. 8193 и его значение для узбекской филологии // Советская тюркология. Баку, 1983. № 3. С. 73.
9
1. «СИРАҖЕЛ-КОЛҮБ» ӘСӘРЕНЕҢ
ЧЫГАНАКЛАРЫ, СТРУКТУР БҮЛЕНЕШЕ
Урта гасырларда әдәби әсәрләр дин белән тыгыз бәйләнгән
була. Татар әдәбияты да Коръән, хәдисләрдән алынган
фикерләр, сюжетлар, образ-сурәтләр белән тирәнтен сугарылган. Гасырлар дәвамында ул татар кешесен шушы кыйммәтләр
ярдәмендә рухи азыкландырган һәм әхлакый тәрбияләгән.
 Ислам дине мифологиясе, тарихы, шәригать өйрәтмәләре
матур әдәбият аша укучы күңеленә ирештерелгән. Кыскасы, ислам диненең урта гасыр әдәбиятына йогынтысы бик
көчле булган.
Аднаш хафизның «Сираҗел-колүб» әсәре дә ислам идеологиясе һәм фәлсәфәсе белән үрелеп бирелгән. Аны чып-чын
дини әсәр буларак та карарга мөмкин. Чөнки ул синкретик
әсәр.
«Сираҗел-колүб» әсәренең чыганакларына килгәндә,
аның үзәген Коръән һәм хәдисләр тәшкил итә. Һәрбер дини
әсәрдә бу ике чыганак төп чыганаклар булып киләләр. Алар
бер-берсеннән аерылгысыз дияргә мөмкин. Чөнки Коръәнне
хәдисләрдән башка дөрес аңлап булмый, ә хәдисләр исә шул
ук Коръәннең өйрәтмәләрен тәшкил итәләр.
«Тарихи, риваяти, фәлсәфи аңлатмаларны эченә алган Коръән тәфсирләре һәм хәдисләр ислам мәдәнияте
даирә сендәге халыклар өчен урта гасыр әдәбияты тарихын 
10
 яктыртканда да, ислам фәлсәфәсе һәм дин тарихын язганда
да бәһасез кыйммәткә ия чыганак саналалар»1
.
Хәдисләр Коръәннән кала икенче урында тора. Мәшһүр
хәдисләр җыентыкларын түбәндәге кешеләр төзиләр:
1. Әхмәд бине Хәнбәл. Тулы исеме Әбү Габдуллаһ Әхмәд
бине Хәнбәл әш-Шәйбәни. Күренекле дин галиме, фәкыйһ һәм
хәдисләр белгече. Аның дини карашлары аерым бер мәзһәб тудыра. Аны «хәнбәлиләр мәзһәбе» дип атый башлыйлар. Әхмәд
бине Хәнбәл һиҗри ел буенча 164 елның рабигыль-әүвәл аенда
туа. Кечкенә чагыннан ук Багдад шәһәрендә хә дис ләр, фикыһ
һәм башка шәригать гыйлемнәрен өйрәнә баш лый, со ңын нан
укуын Шам, Хиҗаз, Йәмән шәһәрләрендә дәвам итә. Аның
хәдисләр җыентыгы «Әл-Мөснәд» дип атала. Галим аларны 750000 хәдис арасыннан сайлап ала. Ул һиҗри ел буенча
241 елда рабигыль-әүвәл аеның 12 нче көнендә вафат була.
2. Мөхәммәд бине Исмәгыйль әл-Бохари. Тулы исеме Әбү
Габдуллаһ Мөхәммәд бине Исмәгыйль бине Ибраһим бине әлМугыйра бине Бәрдизбах әл-Җөгъфи әл-Бохари. Ул һиҗри ел
буенча 194 нче елның шәүвәл аенда Бохара шәһәрендә туа.
Кечкенә чагыннан ук хәдисләр өйрәнә башлый һәм күп еллар гыйлем эстәп сәяхәттә йөри. Мөхәммәд бине Исмәгыйль
әл-Бохари Әхмәд бине Хәнбәл, Яхья бине Мәгыйн, ибне әлМәдини, әл-Хәмиди һәм башка күренекле дин галимнәреннән
хәдисләр китерә. Аның шәкертләре булып Мөслим, Нәсаи,
Тирмизи, Фирабри кебек галимнәр санала. Бохариның «ӘтТәрих әл-Кәбир», «Әл-Әдәб әл-Муфрад» җыентыклары булуы
мәгълүм. Ләкин иң зур хезмәте булып «Әл-Җәмигъ әс-Сахих»
исемле хәдисләр җыентыгы санала. Анда 7563 хәдис туплан1
 Хисамов Н.Ш. Энциклопедик хезмәт, яки руханият дигән гыйлем бар
// Хәтер сагында: Әдәби-фәнни мәкаләләр, иҗат портретлары һәм публицистика. Казан: Мәгариф, 2004. Б. 399.
11
ган, галим аларны 600000 хәдис арасыннан сайлап ала. Бу китап, әһәмиятлелеге ягыннан, Коръәннән кала икенче урында
тора. Бохари һиҗри ел буенча 256 елда вафат була.
3. Мөслим бине Хәҗаҗ. Тулы исеме Мөслим бине әл-Хәҗәҗ әл-Кушәйри ән-Нишапури. Ул һиҗри ел буенча 204 елда
Нишапур шәһәрендә туа. Кечкенә чагыннан ук хәдисләр өйрәнә башлый һәм күп еллар гыйлем эстәп Гыйрак, Хиҗаз,
Шам һәм Мисыр илләре буенча сәяхәттә йөри. Бохари, Әхмәд
бине Хәнбәл, Яхъя бине Мәгыйн, Әбү Хәйсамә һәм ибне Әбү
Шәйбә кебек галимнәрдән гыйлем ала. Үзе исә, Тирмизи, ибне
Әбү Хатим, Ибраһим бине Мөхәммәд бине Суфьян исемле
шәкертләрне тәрбияли. Мөслимнең «Әл-Җәмигъ әс-Сахих»,
«Әл-Гыйләл», «Әл-Вәхдән» исемле хезмәтләре билгеле. Иң
зур хезмәте булып «Әл-Җәмигъ әс-Сахих» исемле хәдисләр
җыентыгы санала. Анда 9200 хәдис тупланган. Галим аларны
220 хәдис белгечләреннән җыя. Бу китап, абруйлылыгы буенча, Бохари җыентыгыннан соң икенче урында тора. Мөслим
һиҗри ел буенча 261 елның рәҗәб аеда вафат була.
4. Әбү Дауд Сөләйман бине Әшгас. Тулы исеме Әбү Дауд
Сөләйман бине Әшгас бине Исхак әл-Әзди әс-Сиҗистани. Ул
һиҗри ел буенча 202 елда Сиҗистан шәһәрендә туа. Әбү Дауд
Әхмәд бине Хәнбәлнең шәкерте була, үзе исә Тирмизи, Нәсаи
кебек танылган хәдис белгечләрен укыта. Ул, үзенең әйтүе буенча, 500000 хәдис җыйган. Бик күп хезмәтләре билгеле, алар
арасыннан иң мәшһүре – «Әс-Сөнән» җыентыгы. Анда 4800
хәдис тупланган. Галим һиҗри ел буенча 275 елның шәүвәл
аенда вафат була.
5. Мөхәммәд бине Гайсә әт-Тирмизи. Тулы исеме Әбү
Гайсә Мөхәммәд бине Гайсә бине Сура әт-Тирмизи. Күренекле
хәдис белгечләренең берсе. Ул һиҗри ел буенча 209 елда Тирмиз шәһәрендә туа. Бохариның шәкерте була. «Әл-Җәмигъ»
исемле хәдисләр җыентыгын төзи. Соңыннан бу җыентык 
12
«Сөнән әт-Тирмизи» дип йөртелә башлый. Анда 4000 хәдис
тупланган. Галим һиҗри ел буенча 279 елда, рәҗәб аеның
13 нче көнендә вафат була.
6. Әхмәд бине Гали ән-Нәсаи. Тулы исеме Әбү Габдрахман Әхмәд бине Гали бине Шогаеб бине Гали ән-Нәсаи.
Күре некле хәдис белгечләренең берсе. Хорасан шәһәрен нән
ерак түгел Нәса дип аталган җирдә һиҗри ел буенча 215 елда
дөньяга килә. Хәдисләрне һәм аларның методологиясен ныклап өйрәнгәч үзенең «Сөнән ән-Нәсәи» дигән хәдисләр җыентыгын төзи. Аның бу хезмәте дөреслеге буенча әл-Бохари
һәм Мөслимнең җыентыкларыннан гына калыша. Шулай ук
ән-Нәсәи Гали бине Әбү Талибның күркәм сыйфатлары турындагы хәдисләрне җыеп янә бер җыентык төзи. Галим һиҗри ел буенча 303 елда, сәфәр аеның 13 нче көнендә Рәмлә
шә һә рендә вафат була, Иерусалим шәһәрендә күмелә.
7. Мөхәммәд бине Язид бине Маҗә. Тулы исеме Әбү Габдуллаһ Мөхәммәд бине Язид бине Маҗә әл-Казвини. Һиҗри
ел буенча 207 елда туа. Хәдисләрне һәм шәригать гыйлемен
ул Мәлик бине Әнәс һәм әл-Ләйс шәкертләреннән өйрәнә.
«Сөнән ибне Маҗә» исемле хәдисләр җыентыгы авторы.
Аның бу хезмәтендә, дөрес хәдисләр белән, беррәттән зәгыйфь һәм хәтта шикле, ялган хәдисләр дә тупланган. Галим
ибне Маҗә һиҗри ел буенча 273, кайбер риваятьләр буенча
275 ел ның рамазан аенда вафат була1
.
Әдәби әсәрләргә килсәк, «Сираҗел-колүб» әсәре Раб гузый ның «Кыйсасел-әнбия» һәм авторы билгесез «Мәликә
ки табы» белән охшаш, күп җирләре тәңгәл килә диярлек.
«Сира җел-колүб»нең бу әсәрләрдән соңрак язылуын исәпкә
1
 Аль-Аскалани А. Булуг аль-Марам. Достижение цели; пер. с араб.
Э. Кулиева. М.: Умма, 2006. С. 347–349.
13
алып, аларны төп чыганаклар дип карарга мөмкин. Әлбәттә,
бу әсәр дә суфичылык әдәбияты элементлары булганлыктан,
Хуҗа Әхмәд Ясәви һәм Сөләйман Бакыргани әсәрләре дә, чыганак буларак, файдаланылгандыр, дигән фикер туа.
«Сираҗел-колүб» текстында да Аднаш хафиз үзенең хезмәтен язганда бик күп чыганаклардан файдаланганлыгын белдерә. Бу турыда ул еш кына «риваять кылдылар», «риваять
кылыр», «хәбәрдә килгән», «шулай килмеш» һ.б. дип әйтә һәм
кайбер исемнәрне дә күрсәтә. Алар арасында, мәсәлән, Габдулла бине Габбас, Әбү Һөрәйрә, Мансур бине Гаммәр, Ваһ еб
бине Мүнәббиһ әл-Йәмәни кебек күренеклеләр бар. Ул шулай
ук Коръәннән аятьләр китереп үзенең фикерләрен дәлилли.
Аднаш хафиз үзенең әсәрен фарсы теленнән тәрҗемә ителүен әйтә. Фарсы теленә исә бу әсәр гарәп теленнән күчерелгән була. Ләкин Аднаш хафизның «Сираҗел-колүб» әсәрен
турыдан-туры тәрҗемә дип карарга ярамый. Чөнки язучы бу
әсәргә, үзенең яшәгән чорына карап, үз субъектив фикерләрен
керткән булса кирәк.
Әдәби әсәрләр башка җирлеккә йә оригиналда, йә тәрҗемәдә үтеп керә. Бер үк яки якын телләрдә сөйләшә торган халыклар өчен тәрҗемә кирәкми. Урта гасыр Шәрык әдәбиятлары өчен бу – киң таралган күренеш. Урта гасырларда фарсы теле, мәсәлән, шигърият теле булып саналган һәм
фарсы телендә иҗат ителгән әсәрләр киң туфракта таралып,
тәрҗемәсез укылып йөргән. Шундый ук күренеш белән без
төрки әдәбиятларда да очрашабыз.
«Тәрҗемә – чит әдәбиятны үзләштерүдә киң кулланылган
алым. Сүз, турыдан-туры тәрҗемәдән бигрәк, иҗади тәрҗемә
турында бара. Бу очракта әдәби әсәр яңадан туып, яңа тормыш
белән яши башлый, әсәрнең оригиналы үрнәк буларак кулланылган булып чыга. Оригиналда йә тәрҗемәдә укыла килгән
әдәби әсәрләрнең вакыт белән җирле әдәбиятка да йогынтысы 
14
күзәтелә башлый. Моның 2 төрен күрсәтәләр: әдәби йогынты
һәм әдәби алынма»1
. Әдәби йогынты – әдәби иҗатка билгеле бер күзаллауның, фикерләрнең, сәнгати принципларның
тәэсир итүе. Әдәби алынма дип язучы тарафыннан аерым сюжет, мотив, текст өлешләрен, сөйләм үрнәкләрен һ.б.ның кулланылуын атыйлар2
.
«Сираҗел-колүб» әсәренең структурасын карап чыгыйк.
Структур яктан аны 40 бүлеккә бүләргә мөмкин, чөнки анда
40 сорауга җаваплар карала.
Әсәрнең язу алымы – сорау-җавап. Бу алым үз чорында
бик популяр була. Мисал өчен «Мәликә китабы»н китерергә
мөмкин. Анда 100 сорау һәм аларга Коръән, сөннәт, хәдисләр
белән җаваплар китерелә. Сорау-җавап формасы һәрвакыт
иң яхшы укыту ысулы буларак кулланылган һәм кулланыла,
чөнки ул аерым кешеләрне мавыктыру, кызыктыру һәм белемнәрне тиз отып калу, өйрәнү функцияләрен үтәргә дә сәләтле.
Коръән үзе бу алымның иң зур мисалы булып тора. Анда бик
күп урыннарда: «Һәм алар синнән ... турында сорыйлар»,
«Нәрсә белдертте сиңа … турында?» һ.б. шундый сорау формасындагы аятьләрдән соң җаваплар китерелә.
Бер хәдистә дә Җәбраил фәрештә Мөхәммәд пәйгамбәр
янына килеп утыра һәм аңа бер-бер артлы ислам, иман, ихсан,
кыямәт көне турында сораулар бирә. Мөхәммәд пәйгамбәр
аларга җавап бирә. Аның янында утырган сәхабәләре бу сорау ларның җавапларын бик тиз истә калдыралар һәм бу аларга карата бер өйрәтү алымы була.
1
 Мөхәммәтов И.Р. Татар-төрек әдәби багланышлары яссылыгында
Мөхәммәд Чәләбинең «Мөхәммәдия» китабы: филол. фән. канд. дис. Казан, 2006. С. 16. 2
 Хализев В Е. Теория литературы. М.: Высшая школа, 2002. С. 406–
407.
15
Пәйгамбәр галәйһиссәлам үзе дә ничә тапкыр үзенең сәхабәләрен җыеп, аларга: «Сез ничек уйлыйсыз, нәрсә ул..?»,
«Сез беләсезме, нәрсә ул..?» кебек сораулар биреп, башта үзләренә җавап бирергә мөмкинлек тудырган, аларны фикер ләргә мәҗбүр иткән, соңыннан бу сорауларның дөрес җава бын
үзе биргән.
Шундый сораулар һәм җаваплар аркасында безгә ислам
мирасының күп өлеше килеп җитә. Еш кына пәйгамбәр янына
ерактан килгән бер кеше сораулар биреп җавап алганда, шунда алар янында утыручыларга да бу бер дәрес булган. Фикыһ
гыйлеменең асылында кеше, әгәр нәрсә дә булса белми икән,
ул белгән кешеләрдән сорарга тиеш, чөнки Аллаһы Тәгалә
Коръәндә әйткән: «Әгәр дә сез нәрсә дә булса белмисез икән,
гыйлем ияләреннән сорагыз» («Нәмел» («Умарта кортлары»)
сүрәсе, 43 нче аять). Бу – сорауның гыйлем дөньясын ачу ачкычы булуы сәбәпле әйтелгән.
Әлеге алымны Аднаш хафиз да үзенең әсәрендә оста кулланган.
40 саны татар әдәбиятында да, шәрык әдәбиятында да ниндидер тылсымлы сан буларак билгеле. Әкиятләрдә дә батыр егет
40 көн һәм 40 төн чабып каядыр бара һ.б. Шулай ук әсәрләрне
дә 40 бүлектән язып 40 саны белән атау бик киң таралган ысул.
Мисал өчен «40 вәзир кыйссасы», «40 хәдис», «40 бакча»,
«40 тартма яки очкыннар», «40 карак», «40 сөаль китабы»,
«40 фарыз» һ.б.
Мәхмүд әл-Болгариның да «Нәһҗел-фәрадис» әсәре башында бер хәдис китерелә. Ул хәдискә караганда, әгәр берәү
пәйгамбәрнең кырык хәдисен икенчеләргә өйрәтсә, ул кеше
галимнәр җөмләсеннән санала, ә үлгәч шәһитләр (дин юлында корбан булучылар) рәтендә була.
Мәхмүт Гали әл-Болгари нәкъ шулай эшли дә: ул үзенең
китабын дүрт бабка, һәр бабны ун фасылга бүлә, һәр фасыл 
16
бер хәдис белән башланып китә. Димәк, автор пәйгамбәрнең
кырык хәдисен укучыларына җиткерә һәм шуның белән үзенә
оҗмахка юл ача1
.
Бәлки, шул хәдискә таянып, Аднаш хафиз да шундый максатларны күздә тотып язгандыр. Аның бөтен бүлекләре хәдисләр булмаса да, барыбер Коръәннән һәм буыннан-буынга сөйләнеп килгән дини риваятьләрдән төзелгән. Алар барысы да
хәдисләр кебек каралырга мөмкин.
«Сираҗел-колүб» әсәрендә пәйгамбәребезгә яһүдиләр
38 сорау бирәләр һәм ул аларга үзе җавап бирә. Ә 2 сорауны яһү диләр ул вакытта инде хәлифә итеп сайланган Гомәргә
әзер ли ләр. Ләкин Гомәр бу сорауларга җавап бирә алмый.
Шунда аңа Гали исемле сәхәбә дөрес һәм тапкыр җавап таба.
Шулай итеп, сорауларның саны кырыкка тула. Монда Галинең Гомәрдән өстенлеге күрсәтелә. Гадәттә, Гали – татар
әдәбиятында еш сурәтләнә һәм мактала торган образ. Мәсәлән, «Кисекбаш китабы»нда Галинең ниндилеге-кемлеге ачык
сурәтләнә. «Ул юмарт һәм дәрәҗә иясе, шул вакытта гали
дә, ягъни көч иясе, бөек кеше дә икән. Китапларда Шаһимәрдан, Шаһивилаять, Шире-Хода кушаматлары белән аталып
йөртелә. Һиҗрәткә кадәр 23 ел элек, 599 елда Мәккә шәһәрендә дөньяга килә. Әбу-Талипның дүртенче улы була. Абыйлары: Талип, Гакыйль һәм Җәгъфәр. Җәгъфәр исә аннан – ун,
Гакыйль – егерме яшькә өлкәнрәк. Әнисе – Фатыйма, Әсәд
кызы бине Һашим. Хатыны – Мөхәммәд пәйгамбәрнең кызы
Фатыйма (чибәрлеге өчен «Зөһрә» дип атап йөрткәннәр),
алар ның никахыннан данлыклы Хәсән белән Хөсәен исемле уллары туган, имамлык мәртәбәсенә ирешкәннәр. Галинең
Зәй нәп исемле хатыныннан өч ир баласы һәм бүтән хатын1
 Борынгы татар әдәбияты. Казан: Татар. кит. нәшр., 1963. Б. 222.
17
нарыннан барысы бергә унсигез баласы булган. Гали сәхабә
Бәдер сугышында үзен батыр итеп күрсәтә, уналты җәрәхәт
ала. Гадел, чибәр, матур сүзле, шагыйрь, бик оста оратор-хотбәче, галим буларак таныла. Ислам дине өчен җанын фида
кылырга әзер торган. Аның дәверендә мөселманнар ике тарафка бүленеп, хариҗиләр хәрәкәте – икенче төркем мәйданга
чыккан. Бу каршылыклар тиз арада шактый зураеп, соңыннан
Гали сәхабәнең һәлакәтенә китергән. 661 елда Гали Арысланны (Арыслан – төрки халыкларда киң таралыш тапкан кушамат, фарсылардагы Шир вариантына туры килә) хариҗиләр дән
Габдеррахман бине Мөлҗим дигән мөэмин Күфә шәһәренең
мәсҗидендә кылыч белән чәнчеп үтергән. Шул заманнардан
бирле Гали сәхабәне суфи-дәрвишләр үзләренең рухи аталары
дип саный башлаганнар, аның исеме белән рәсми дин башлыкларына карата тискәре мөнәсәбәттә булуларын белдергәннәр.
Урта гасырларда кызылбашлар хәрәкәтенә бәйле шигыйлар
да аның исеме астында хәрәкәт иткәннәр»1
. «Сираҗел-колүб»
әсәрендә Галинең өстен куелуы авторның үзенең дә суфи булганлыгы белән аңлатыла.
Әсәрне тематик яктан өч өлешкә бүләргә мөмкин: яратылыш, ахирәт, кыйссалар.
«Сираҗел-колүб» традицион рәвештә Аллаһы Тәгаләгә
дан китерү һәм Мөхәммәд пәйгамбәргә салават-шәрифләр
әйтү белән башланып китә. Бу традициянең нигезе турыдантуры Коръәнгә һәм хәдисләргә барып тоташа. Хәдисләрдә:
«Аллаһы Тәгаләне зикер итүче һәм зикер итмәүче тере белән
мәет кебектер»2
. Шулай ук «Мин телгә алындым икән, шун1
 Яхин, Ф.З. Урта гасырлар татар әдәбияты: Татар шигъриятендә дини
мистика һәм мифология. Икенче басма. Казан: Раннур, 2003. Б. 181. 2
 Сахих аль-Бухари / Пер. В. Нирша. В двух томах. Т. 2. М.: Благотворительный фонд «Ибрагим бин Абдулазиз Аль Ибрагим», 2002. С. 58.
18
да ук миңа салават әйтелсен, чөнки кем миңа бер мәртәбә
салават әйтә, шуңа Аллаһ Тәгаләнең ун рәхмәте булыр»1
,
дигән хәдис бар. Коръәндә Аллаһы Тәгаләне һәрвакыт истә
тотарга һәм мактау-хәмедләр әйтергә боерган аятьләр дә күп.
Коръәннең беренче сүрәсе дә: «Чын мактау галәмнәрне, бөтен
мәхлукларны тәрбияләүче Аллаһы Тәгаләгә тиешле», дигән
аять белән башлана («Фатиха» («Ачучы») сүрәсе, 2 нче аять).
Шулай ук пәйгамбәребезгә салават әйтү дә Коръәндә боерыла: «Аллаһ Үзе вә фәрештәләре пәйгамбәр галәйһиссәламгә
салават әйтәләр: “Ий, мөэминнәр, сез дә пәйгамбәргә салават
әйтегез һәм сәлам әйтегез!”» («Әхзаб» («Гаскәрләр») сүрәсе,
56 нчы аять).
1.1. Әсәрдә дөнья яратылышы тасвиры
Әдип бөтен галәмнәрнең яратылышын тәфсилләп сурәтли.
Иң беренче итеп Аллаһ бер гәүһәрне бар итә, аны суга
әйлән дерә һәм ул җәелә, ташый, күбекләнә, төтене чыга.
Төте неннән күкләр бар кылына, күбекләреннән җиде кат җир
барлыкка килә2
.
Рабгузыйның «Кыйсасел-әнбия» әсәрендә дә яратылыш
«Сираҗел-колүб» әсәренә охшаш рәвештә сурәтләнә. Анда
язылганча, Хак Тәгалә барча мәхлукларны яратканчы бер
гәүһәрне бар кылды. Үзенең бөеклеге һәм мәһабәтлеге белән
шул гәүһәргә карады – гәүһәр эреп су булды. Ул су хозурына
җил истерде – судан дулкыннар күбекләнеп, пар чыкты. Шул
пардан күкне яратты, күбектән Кәгъбә урыны кадәр җир бар
итте. Аллаһы Тәгалә гәүһәргә үзенең мәһабәтлеге белән карагач, гәүһәр икегә бүленде. Бер кисәге су, икенчесе ут булды.
1
 Мең дә бер хәдис. Казан: «Матбугат йорты» нәшрияты, 2003. Б. 79.
2
 Сираҗел-колүб. Казан: Казан университеты табгыханәсе, 1864. Б. 4.
19
Су утка аккач, күбекләнеп төтен чыкты. Шул төтеннән күкне,
күбектән җирне яратты һәм аларны җидешәр кат итте1
.
«Мәликә китабы»нда Аллаһ алдан «Кяф» белән «Нун»ны
бар кылды, диелгән. Ягъни, бу ике хәрефтән «Күн» («Бул»)
дигән сүз ясала. Шул сүз белән Аллаһ бөтен мәхлукатьне бар
итә2
. Ләкин монда гәүһәр турында бер сүз дә юк.
Чәләбинең «Мөхәммәдия» китабында «башта акыл яратылган» диелгән, соңыннан – нур, каләм, Ләүх, Мөхәммәд
пәй гам бәрнең сурәте, гареш, көрси, дүрт бөек фәрештә, сигез
җән нәт, бер җәүһәр һәм аннан су белән ут, судан пар һәм томан, болардан исә җиде күк, җиде җир, соңра Каф тавы, ай
һәм кояш, җәһәннәм, җен, фәрештә, Адәм һәм Хәвва. Ай һәм
кояш башта бергә яратыла, соңыннан аерылалар. Гәүһәр
(әсәр дә «җәүһәр» дип бирелгән) иң беренче яратылган нәрсә
дип түгел, ә акыл, нур, каләм, Ләүх, Мөхәммәднең сурәте,
гареш, көрси, фәрештәләр, җәннәттән соң гына бар ителгән
дип әйтелә. Шул гәүһәрдән «Сираҗел-колүб» әсәрендәге кебек тө тен һәм күбек түгел, ә пар һәм томан яратыла, диелгән3
.
Традицион ислам динендә гәүһәр турында бер сүз дә әйтелми. Коръәнгә мөрәҗәгать итсәк, анда болар турында кыскача әйтелә: «Күн фәйәкүн» («Бул һәм ул булды»). «Бер нәрсәне булдырырга теләсә, фәкать: “Бул!” – дияр, ул нәрсә Ул
теләгәнчә бар булыр» (Гыймран сүрәсе, 47 нче аять).
Хәдисләрдән килгәнчә, Аллаһы Тәгалә иң беренче: «Бул!» –
дип әйтә һәм каләм белән ләүх барлыкка килеп, бөтен мәхлүкатьның тәкъдирен яздырта. Шуннан соң күкләр, җирләр
1
 Рабгузый Б. Кыйсасел-әнбия. Пәйгамбәрләр тарихы. Казан: Дом печати, 2003. Б. 7. 2
 Мәликә китабы / Китапны нәшер итү өчен әзерләүче Ш.Х. Зәбиров.
Казан: Идел-пресс, 2002. Б. 10. 3
 Чәләби М. Мөхәммәдия китабы. Казан: Казан университеты табгыханәсе, 1890. Б. 7–31.
20
һ.б. нәрсәләрне барлыкка китерә. «Сахих әл-Бохари» җыентыгындагы 1114 нче хәдистә китерелә: «Башта Аллаһы Тәгалә
генә булган һәм аннан башка бер нәрсә дә юк иде, аның гареше су өстендә торган. Ул бөтен нәрсәләрнең тәкъдирен Ләүхел-Мәхфүзгә яза, күкләр һәм җирләрне бар итә»1
.
Хәдистә күренгәнчә, Ләүхел-Мәхфүзгә бөтен нәрсәләрне
яздырып бар итә башлаганчы, Аллаһы Тәгаләнең гареше инде
булган. Димәк, гареш – иң беренче яратылган нәрсә булып
чыга.
Коръәндә дә, хәдисләрдә дә мәхлукларның яратылыш тәртибе һәм хронологиясе төгәл, ачык бирелмәгән. Бу исә язучыларның үз фантазияләренә һәм күзаллауларына бәйле рәвештә
сурәтләүгә юл ачкан. Шуңа күрә төрле әсәрләрдә галәмнәр
яратылышы төрлечә сурәтләнгән. Күргәнебезчә, «Сираҗелколүб» әсәре чагыштырмача «Кыйсасел-әнбия» әсәре белән
тәңгәл килә.
«Сираҗел-колүб» әсәрендә Аллаһ җирне бер үгез өстенә
урнаштыра, ул үгез үзе бер зур балык өстендә тора, җирне бер
фәрештә ике элге белән тотып тора, диелгән2
. Мондый күзаллау – урта гасыр кешесенең типик күзаллавы. Бу инде әле
фәннең (нигездә, астрономия) җитәрлек дәрәҗәдә өйрәнелмәве белән аңлатыла.
Әсәрдә Аллаһның бу дөньяны алты көндә яратканлыгы турында әйтелә. Коръәндә дә бу шулай, ләкин кайсы мәхлукның нинди көндә барлыкка килүе һәм хронологиясе бирелми.
«Сира җел-колүб»тә исә болар бөтенесе билгеле: якшәмбе көн –
җиде кат күк һәм җиде кат җир; дүшәмбе көн – кояш, ай, йол1
 Сахих аль-Бухари / Пер. В.Нирша. В двух томах. Т. 2. – М.: Благотворительный фонд «Ибрагим бин Абдулазиз Аль Ибрагим», 2002. –
С. 92–93. 2
 Сираҗел-колүб. Казан: Казан университеты табгыханәсе, 1864. Б. 5.
21
дызлар; сишәмбе көн – күк фәрештәләре, хайваннар, кошкортлар; чәршәмбе көн – диңгезләр, сулар; пәнҗешәмбе көн –
оҗмах, тәмуг; җомга көндә Адәм, Хәвва, пәриләр, бөтен фәреш тәләр барлыкка китерелә. Шимбә көн инде бөтен галәм
яратылып тәмамланган була1
.
Рабгузыйның «Кыйсасел-әнбия» әсәрендә якшәмбе – күкләр, дүшәмбе – ай, йолдызлар, сишәмбе – җанлы мәхлуклар,
чәршәмбе – дәрья, балыклар, агачлар, үләннәр, пәнҗешәм бе –
оҗмах, тәмуг, рәхмәт һәм газап фәрештәләре, җомга – Адәм,
мәхлукларның бар ителүләре сурәтләнә2
.
Бу ике әсәрдә кайсы көннәрдә нәрсәләр яратылганы бертөрле тасвирлана дип әйтергә мөмкин.
Әсәрдә, «Кыйсасел-әнбия»дәгечә, Аллаһы Тәгалә бөтен
нәр сәләрне күз ачып йомганчы да бар итә ала иде, диелә.
Ләкин ни өчен алты көндә бар иткән соң? Автор моңа үзе җавап бирә: Аллаһы Тәгалә моның белән Үзенең сабырлыгын,
ашыкмавын күрсәткән һәм һәр эштә сабыр булырга куш кан3
.
Аднаш хафиз Мөхәммәд пәйгамбәрнең әйткән сүз лә рен китерә: «Ашыгу – шайтаннан, сабыр итү – Рахманнан (Аллаһтан)»4
. Автор, ашыгу хакимнәр, адәмнәр эше түгел, ә шайтаннар эше, ди5
. Бу – кешеләргә эшләрендә беркайчан да ашыгып эшләмәскә кисәтү булып тора, чөнки бөтен ялгышлыклар
ашыгудан килә.
Беренче кат күк яшел зөбәрҗәттән яратылган. Аның исеме «Бәркыя». Икенче кат күк «Әркалүн», нурдан яратылган.
Өченче кат күк «Кадим» кызыл якуттан яратылган. Дүртенче
1
 Сираҗел-колүб. Казан: Казан университеты табгыханәсе, 1864. Б. 3.
2
 Рабгузый Б. Кыйсасел-әнбия. Пәйгамбәрләр тарихы. Казан: Дом печати, 2003.– Б. 7-8. 3
 Сираҗел-колүб. Казан: Казан университеты табгыханәсе, 1864. Б. 4.
4
 Шунда ук. Б. 4.
5
 Шунда ук. Б. 4.
22
кат «Сәгун» яшел зөбәрҗәттән бар ителгән. Бишенче кат күк
яшел якуттан, ни сәбәпледер, аның исеме әйтелми. Алтынчы каты «Бәрфика» сары якуттан яратылган. Җиденче кат
күк «Гарбия» саф энҗедән бар ителгән. Бер каттан икенче
катка хәтле 500 еллык юл. Һәрбер катта фәрештәләр намаз
укып, тәсбих әйтеп торалар. Һәр кат фәрештәләренең олы
фәрештәсе бар, аларның исемнәре дә китерелә1
.
Нигездә, яратылыш турында сөйләгәндә, Аднаш хафиз параллель рәвештә Мөхәммәд өммәтенең, ислам диненең өстенлеген күрсәтеп бара. Күкләр турында сөйләгәндә дә, җиденче
кат күк фәрештәләре Мөхәммәд өммәте өчен зар елап, алар
өчен Аллаһтан ярлыкау сорап торганнарын искәртә.
«Кыйсасел-әнбия»дә бераз аерма бар: күкнең беренче каты
яшел зөбәрҗәттән, анда фәрештәләр адәм сурәтендә; икенче
каты энҗедән, андагы фәрештәләр ат сурәтендә; өченче каты
кызыл якуттан, фәрештәләр бүре сурәтендә; дүртенче каты
көмештән, фәрештәләре бөркет сурәтендә; бишенче каты кызыл алтыннан, фәрештәләре хур кызлары сурәтендә; алтынчы каты сары якуттан, фәрештәләре вилдән, ягъни ир балалар сурәтендә; җиденче каты нурдан яратылган, фәрештәләре
адәм сурәтендә2
.
Коръәндә күкләрнең исемнәре турында мәгълүмат бирелми. Анда фәкать күкләрдә фәрештәләрнең гыйбадәт кылып торганнары әйтелә. Нәрсәдән бар ителүләре дә әйтелми.
Ләкин, күргәнебезчә, әдипләр, күкләрнең кыйммәтен һәм бөек леген күрсәтер өчен, аларны төрле кыйммәтле ташлардан
бар ителүләрен сурәтлиләр.
1
 Сираҗел-колүб. Казан: Казан университеты табгыханәсе, 1864.
Б. 6–7. 2
 Рабгузый Б. Кыйсасел-әнбия. Пәйгамбәрләр тарихы. Казан: Дом печати, 2003. Б. 8.
23
Җир шулай ук җиде каттан тора, аралары да 500 еллык
юл. Беренче катта кешеләр тора. Икенче кат – җилләр урыны.
Өченче катта йөзләре кешенеке, авызлары этнеке, аяклары
үгезнеке, төкләре куйныкы булган затлар яши. Алар һәрвакыт
Аллаһка буйсынуда, ләкин саваплары булмас. Дүртенче катта күкерт ташы, ул тәмугта газаплар өчен яратылган. Бишенче кат җирдә тәмугның чаяннары яши. Алтынчы катта исә
тә муг еланнары яши. Җиденче кат җирдә Иблис тәхетендә
утыра1
. Тәмуг чаяннары, еланнары бик куркыныч итеп, гипербола кулланылып сурәтләнәләр һәм аларның, иң беренче чиратта, кяферләрне газаплар өчен яратылганлыклары
искәр телә2
. Һәр кат җирнең исемнәре дә әйтелә: беренче кат –
«Әдимә», икенче кат – «Бәтыйнҗә», өченче кат – «Шәкъбәл»,
дүртенче кат – «Бәтха», бишенче кат – «Мөсәфлә», алтынчы
кат – «Мөсәбкә», җиденче кат бер җирдә – «Сиҗҗин»; икенче
җирдә – «Сәри»3
. Автор җиденче катның исемен, ни өчендер,
ике төрле итеп бирә.
«Кыйсасел-әнбия»дә җирнең беренче катының исеме
«Рукмә». Икенче каты «Җәлдә» дип атала, аның эчендә койрыклары сөңгегә охшаган тәмуг чаяннары бар. Өченче катның
исеме «Гарка», аның эчендә Каф тавы шикелле биек тәмуг
еланнары бар. Дүртенче кат – «Харбә», анда тәмуг газаплары
бар. Бишенче кат – «Мәслә», аның эче тулы тәмуг ташлары.
Алтынчы кат – «Сиҗҗин», аның эченә тәмугта булучыларның
җаннары бикләнгән. Җиденче кат – «Гаҗибә», анда Иблис торыр һәм һәр елда бер мәртәбә чыгып керер4
.
1
 Сираҗел-колүб. Казан: Казан университеты табгыханәсе, 1864.
Б. 8–11. 2
 Шунда ук. Б. 10.
3
 Шунда ук. Б. 11.
4
 Рабгузый Б. Кыйсасел-әнбия. Пәйгамбәрләр тарихы. Казан: Дом печати, 2003. Б. 8–9.
24
Коръәндә җирнең җиде кат икәнлеге «Талак» сүрәсенең
12 нче аятендә әйтелә: «Ул – Аллаһ күкне җиде кат итеп яратты һәм җирне шулай ук җиде кат итеп халык кылды».
Күргәнебезчә, «Сираҗел-колүб» әсәре белән «Кыйсаселәнбия» әсәре арасында бераз охшаш яклар булса да, аермалары да шактый.
Коръәндә һәм хәдисләрдә күкләрнең һәм җирләрнең исемнәре һәм анда кемнәр яшәүләре төгәл әйтелми. Әйтелсә дә,
ул хә дисләр бик зәгыйфь яки ялган («мәүдуг») булып саналалар. Шуңа күрә, традицион ислам динендә төгәл мәгълүматлар булмау сәбәпле, әйткәнебезчә, һәр автор үзенчә сурәтли.
Бәлки, суфиларның боларга кагылышлы үзләре уйлап чыгарган тө гәл мәгълүматлары, төрле риваятьләре бардыр, ләкин
алар без гә билгеле түгел. Әгәр Коръән яки мәшһүр хәдис җыен тык лары нәрсәгә дә булса төгәл мәгълүмат бирә икән, ул турыда бернинди ихтиляф, фикер төрлелеге чыкмый. Мәсәлән,
фә реш тәләр, пәйгамбәрләр исемнәрен алыйк. Бер язучы яки
шагыйрь дә Җәбраил фәрештәне башка исем белән атамый.
Мөн кир белән Нәкир фәрештәне дә беркем үз әсәрендә башка исем бе лән бирми. Чөнки алар диндә төгәл билгеләнгән.
Күк ләр, җир ләр исеме Коръән, сахих (дөрес) хәдисләр белән
төгәл бил ге ләнмәгәнгә күрә, төрле фикер каршылыкларына
очрыйбыз.
«Сираҗел-колүб» әсәрендә оҗмах һәм тәмуг турында да
бик күп мәгълүматлар бирелә. Оҗмах җиде кат күк өс тендә урнашкан. Һәр оҗмахның исеме бар: берсе – «Дарес-сәлам» (кызыл якуттан яратылган), икенчесе –«Дарел-әхый ра»
(энҗе дән яратылган), өченчесе – «Дарел-хулүд» (зө бәр җәттән яратылган), дүртенчесе – «Дарел-карар» (саф зө бәр җәттән яратылган), бишенчесе – «Җәннәте гаден» (мәрҗән нән
яратылган), алтынчысы – «Җәннәтел-мәэва» (нурдан яратылган), җиден чесе – «Фирдәвес» (нурдан, гәүһәрдән яратыл-
25
ган)1
. Ислам дине өйрәтүе буенча, оҗмахлар сигез дип карала,
әмма әсәрдә җидесе генә телгә алына.
«Мәликә китабы»нда сигез җәннәтнең дә исемнәре китерелә: беренчесе – «Дарес-сәлам», икенчесе – «Дарел-карар»,
өченчесе – «Дарен-нәһәр», дүртенчесе – «Җәннәтен-нәгыйм»,
бишенчесе – «Җәннәтел-фирдәвес», алтынчысы – «Җәннәтелгаден», сигезенче – «Җәннәтел-гали»2
.
Имам Габдулла Мөхәммәд бине Сәламә әл-Казагый
(1043 елда вафат булган) үлем һәм кыямәткә кагылышлы «Хә зәинел-әфкяр» әсәрендә җәннәтнең исемнәрен китерә: бе ренчесе – «Дарел-җәнән», икенчесе – «Дарес-сәлам», өчен че се –
«Җәннәтел-мәэва», дүртенчесе – «Җәннәтен-нә гыйм», бишенчесе – «Җәннәтел-хулүд», алтынчысы – «Җән нә тел-фирдәвес», җиденчесе – «Җәннәте гаден», сигезенче – «Да релкарар»3
.
Коръәндә оҗмах төрле исемнәр белән бирелә: «Җәннәте
гаден», «Җәннәте нәгыйм», «Җәннәтел-фирдәвес», «Дарес-сәлам», «Дарел-хулүд» һ.б. исемнәр белән әйтелә, әмма алар ның
дә рәҗәләре буенча хронологиясе бирелми. Шуңа күрә һәр
әдип үзенең уйлавы, күзаллавы буенча оҗмахның дәрәҗәләрен билгели. Кайсы исем астында китерелгән оҗмах, аның
фике ренчә, кыйммәтрәк, олуграк – шул оҗмахны ул иң югары дәрәҗәдәге оҗмах дип билгели. Шул рәвешле оҗмахның
дәрәҗәләре төзелә.
Әсәрдә тәмугның сурәтләнүен дә карыйк. Аны Аллаһ газаптан бар иткән, җиде кат җир астына урнаштырган һәм
алар җиде. Берберсенең арасы җитмеш мең еллык, бер
1
 Сираҗел-колүб. Казан: Казан университеты табгыханәсе, 1864. Б. 11.
2
 Мәликә китабы / Китапны нәшер итү өчен әзерләүче Ш.Х. Зәбиров.
Казан: Идел-пресс, 2002. Б. 16. 3
 Әл-Казагый Г. Хәзәинел-әфкяр. Казан: Матбага Кәримия, 1915. Б. 74.
26
тә муг ның газабы икенчесеннән катырак. Беренчесенең исеме – «Җәһәннәм», икенчесе – «Хотамә», өченчесе – «Һәвия»,
дүр тен чесе – «Вәйл», бишенчесе – «Сәгыйрь», алтынчысы –
«Сә кар», җиденчесе – «Җәхим». Газабы азрак булган «Җәһәннәм» исем лесенең җитмеш мең капкасы бар, һәрбер капка
эчен дә уттан җитмеш мең бүлек бар, һәрбер бүлек эчендә уттан җит меш мең сарай бар, һәрбер сарай эчендә уттан җитмеш
мең бүлмә бар, һәрбер бүлмә эчендә уттан җитмеш мең газап
бар1
. Монда автор шундый иҗади ысуллар белән, гиперболалар кулланып, тәмугны оста сурәтли.
Хөсам Кятиб та «Җөмҗөмә солтан» әсәрендә тәмуг турында бик күп яза. Ул тәмугны җидегә бүлә. Беренчесе – «Һәвия» исемлесе (иң каты газаплардан торганы) монафикълар
өчен, икенчесе – «Сәкар» исемлесе яһүдиләр өчен, өченче се –
«Хотамә» исемлесе насранилар (христианнар) өчен, дүртенчесе – «Ләза» исемлесе мәҗүсиләр өчен, бишенчесе – «Сәгыйрь» исемлесе ялган сөйләүчеләр өчен, алтынчысы – «Җәхим» исемлесе гөнаһлы бәндәләр өчен, җиденчесе – «Җәһәннәм» махсус Мөхәммәд өммәте өчендер. Бу җиденче тәмуг
Мө хәм мәд өммәте өчен булганга, аның газабы һәм уты башкаларныкыннан азрак, ди автор2
. Бу – Мөхәммәд өммәтенең
башка өммәт ләрдән өстенлеген күрсәтә.
«Мәликә китабы»нда да тәмугның исемнәре китерелә.
 Беренчесе – «Һәвия», икенчесе – «Хотамә», өченчесе – «Сәкар», дүртенчесе – «Сәгыйрь», бишенчесе – «Ләза», алтынчысы – «Җәхим», җиденчесе – «Җәһәннәм»3
.
1
 Сираҗел-колүб. Казан: Казан университеты табгыханәсе, 1864. Б. 12.
2
 Кятиб Х. Җөмҗөмә солтан; текстны басмага әзерләүче Р.Ф. Исламов.
Казан: Иман, 2000. Б. 31–32. 3
 Мәликә китабы / Китапны нәшер итү өчен әзерләүче Ш.Х. Зәбиров.
Казан: Идел-пресс, 2002. Б. 17.
27
Әл-Казагый үзенең «Хәзәинел әфкяр» әсәрендә тәмугның
исемнәрен һәм анда кемнәр кергәнлеген әйтә: беренчесенә –
«Һәвия»гә монафикълар, маидә (ашъяулык) иңгәннән соң кяфер булучылар, Фиргавенгә ияргән кешеләр керер; икенче сенә – «Җәһим»гә Аллаһка тиңдәшлек кылганнар керер; өченчесенә – «Сәкар»га йолдызга гыйбадәт кылучылар керер;
дүртенчесенә – «Ләза»га Иблис, аңа иярүчеләр, мәҗүсиләр
керер; бишенчесенә – «Хотамә»гә яһүдиләр керер; алтынчысына – «Сәгыйрь»гә насаралар керер; җиденчесенең исеме әйтел ми, анда гөнаһлы мөселманнар керер, диелгән1
.
Фәкыйһ Әбү Ләйс Сәмәрканди да үзенең «Кыямәт, тәмуг
һәм җәннәт рәвеше бәяны» әсәрендә, нәкъ әл-Казагый күрсәткәнчә, тәмугның исемнәрен һәм кемнәрнең кайсына керәчәген
бәян итә2
.
Коръәндә тәмуг төрле исемнәр белән бирелә: «Һәвия»,
«Җә һим», «Сәкар», «Хотамә», «Ләза», «Сәгыйрь», «Җәһәннәм». Әмма, оҗмах кебек үк, аның дәрәҗәләре буенча тәртибе
китерелми. Шуңа күрә һәр әдип үзенең күзаллавы буенча дәрә җә ләренә карап тәртибен төзи.
«Сираҗел-колүб» әсәрендә оҗмах эчендәге Кәүсәр исемле
бер күл һәм Туба агачы турында мәгълүмат бирелә. Кәүсәрне
әдип бик күп чагыштырулар кулланып тасвирлый. Мәсәлән,
аның киңлеге өч йөз агач җире хәтле, озынлыгын бер Аллаһ
кына белер, суы кардан аграк, майдан йомшаграк, балдан татлырак, ташлары – энҗе-мәрҗәннән, якуттан, зөбәрҗәттән,
балчыгы – зәгъфраннан һ.б. Кем дә кем бу суны бер йотым
гына булса да эчсә, бүтән һич сусаулыкны белмәс, ди автор.
Бу Кәүсәр суын, иң беренче чиратта, дөньяда суга, ризыкка
1
 Әл-Казагый Г. Хәзәинел-әфкяр. Казан: Матбага Кәримия, 1915.
Б. 67–68. 2
 Сәмәрканди Ә. Кыямәт, тәмуг һәм җәннәт рәвеше бәяны. Казан: Матбугат йорты, 2005. Б. 36–37.
28
мохтаҗ булган дәрвишләр һәм мескеннәр татып караячак
икән. Кем исә аларга карата шәфкатьсез һәм саран булса, алар
бу суны эчә алмаслар, ди автор1
.
«Сахих әл-Бохари» җыентыгындагы 1749 нчы хәдистә ките релә: Пәйгамбәр галәйһиссәлам әйткән: «Минем күлем нең
(Кәүсәрнең) бер ярыннан икенче ярына чыгар өчен бер ай
кирәк, аның суы сөттән аграк, аның исе мускус исеннән дә
хуш ислерәк, аның ярындагы чүлмәкләре һавадагы йолдызларга тиң, кем дә кем аның суын эчсә, беркайчан да сусамас»2
.
Шулай ук бу җыентыктагы 1752 нче хәдистә дә пәйгамбәр
галәйһиссәламнең сүзләре китерелә: «Бервакыт мин төшемдә
үземнең яныма бер төркем кешеләрне алып килгәннәрен күрдем (Кәүсәр янына). Мин аларны таныгач, безнең арага бер
фәрештә чыкты (ягъни аларга су эчәргә ирек бирмәде) һәм
әйтте: «Ашыгыгыз!» – диде. Мин: «Кая?» – дип сорадым. Ул:
«Утка, валлаһи», – диде. Мин сорадым: «Нәрсә өчен?». Ул
әйтте: «Син үлгәннән соң алар синең динеңнән тайпылдылар
(динне үзгәрттеләр, боздылар)». Аларның бик азлары гына котыла алганнарын күрдем»3
.
Шулай ук Кәүсәргә кагылышлы 1432, 1433, 1750, 1751 нче
хәдисләрне дә атап үтәргә мөмкин.
Коръәндә махсус «Кәүсәр» сүрәсе бар. Аның беренче
аятен дә әйтелә: «Чынлыкта Без (Аллаһы Тәгалә) сине Кәүсәр
бе лән нигъмәтләдек».
Кәүсәр турында Коръәндә дә, күп хәдисләрдә дә килә. «Сира җел-колүб» әсәрендәге Кәүсәрнең тасвирламасы, нигез дә,
хәдисләр белән туры килә. Әмма «Сахих әл-Бохари» җыен1
 Сираҗел-колүб. Казан: Казан университеты табгыханәсе, 1864.
Б. 14–15. 2
 Сахих аль-Бухари / Пер. В. Нирша. В двух томах. Т. 2. М.: Благотворительный фонд «Ибрагим бин Абдулазиз Аль Ибрагим», 2002. С. 377. 3
 Шунда ук. С. 377–378.
29
ты гының шәрхендә дингә төрле яңалыклар, бид гатьләр кертеп
үзгәртүчеләрнең Кәүсәр суын эчә алмаулары әйтелә һәм тәнкыйть ләнәләр. Әсәрдә исә фәкыйрьләргә, мескеннәргә карата шәф катьсез, саран кешеләр Кәүсәр суын эчә алмаслар, дип
ки те релә. Әдипнең бу хәдисне шушы рәвешле бераз үзгәр түе
суфичылык белән бәйле булса кирәк. Традицион ислам вәкил ләре фикеренчә, суфилар динне үзгәрткәннәр, яңалык лар,
бид гатьләр керткәннәр. Мәсәлән, Ризаэддин Фәхрет дин дәрвиш ләрне, бик күп яңалыклар кертеп, саф ислам динен бозуда гаепли: «Дәрвишләрдән гангана (фәлән кеше әйтте дип
сөй ләү) булып килгән вә тәкияләрдән (дәрвишләр тора торган
урын) мә накыйб (мактау сүзе) китаплары сөйли торган голсу
(ашып китү) вә ифратлар, ифтира (яла ябу) вә бөһтанлар (гадәт не бозучы) хәбәрләрнең иге вә чиге юк. Буларны укучылар
бөтен күңелләре белән шулкадәр тасарраф (өләшү) вә кодрәт
иясе булган әүлияләргә юнәлергә, Аллаһы Тәгаләне бөтенләй
күңелләрендән чыгарып онытырга вә аңа вөҗүд бирмәскә
мәҗ бүр булачаклардыр. Хәлбуки, яхшы тикшерелсә, мондый
хә бәр ләрнең инсафлары вә динләре ким булган адәмләр тарафындан хосусый вә гомуми мәнфәгатьләр вә күбесе дә сәяси
максатлар юлында эшләнеп чыгарылганлыклары мәгълүм булачакдыр. Мондый асылсыз хикәятләр, җөзаф (үлчәүсез сөйләү) вә ифратлар Ислам дөньясында Төркестан саранчасы кадәр күп таралдылар вә Рәсүлулла китергән саф вә гали Ислам нигъ мәте өстенә чабата, таракан булып төштеләр. Булар
сәбәп ле Ислам диненең сафасы вә зиннәте китте, мөлхидләр
(дин сезләр) вә зиндыйклар (денсезләр) кулларына Ислам динен дән көләр вә гакылсызлык (ахмаклык) белән иттиһам (өсте нә ялган сөйләнү) кылыр өчен сөрмәяләр хәзерләнде»1
.
1
 Фәхреддин Р. Җәвамигуль кәлим шәрхе: гарәби рус хоруфатында беренче басма. Казан: Иман, 1995. 287 б.
30
Шулай ук галим суфиларның бик күп хәдисләрне бозулары, үзгәртүләре, уйлап чыгарулары турында яза1
.
«Сахих әл-Бохари» җыентыгындагы хәдис суфиларның,
дәр вишләрнең үзләренә каршы бер дәлил булыр иде, шуңа
күрә алар, безнең уйлавыбызча, аны бераз үзгәртәләр. Суфилар ның әсәрләрендә, гадәттә, байлар, саран кешеләр тән кыйтьләнгәнгә, «Сираҗел-колүб» әсәрендә дә дәрвишләргә шәфкать сез, саран байлар Кәүсәр суын эчә алмаячак, ягъни Ал лаһ
рәх мәтенә ирешә алмаячак, дигән фикер әйтелә.
Әсәрдә Туба агачының шулай ук җәннәттә урнашканлыгы әйтелә. Аны да автор гипербола, чагыштырулар куллану
юлы белән сәнгатьчә тасвирлый: ул агач алтыннан, озынлыгы
шулкадәр ки, әгәр бер кош гомере буе очса да, ул агачның бер
ботагыннан икенчесенә кадәр җитә алмас һ.б.2
Әл-Казагый да бу агач турында әйтеп үтә. Туба агачы җәннәт агачларының иң зурысы һәм аның күләгәсе астына берничә мең кеше ышыклана ала, ди3
.
Әбү Ләйс Сәмәрканди атка атланган кеше ул агачның күләгәсендә йөз ел йөрсә дә, йөреп бетерә алмаганлыгын искәртә4
.
Коръәндә дә бу агач турында аять бар: «Иман китереп вә
изге гамәлләр кылган кешеләргә, шиксез, шатлык, хушлык вә
Туба агачы астында күләгәләнү булыр вә күркәм урыннар булыр». («Рәгыд» («Күк күкрәү») сүрәсе, 29 нчы аять).
Сәһел бине Сәгъд хәдис китерә: «Пәйгамбәр саллалаһү
галәйһи вә сәлләм әйткән: «Җәннәттә бер агач бар, атка ат1
 Фәхреддин Р. Көтебе ситтә вә мөәллифләре. Оренбург: «Вакыт» матбагасы, 1913. 10 б. 2
 Сираҗел-колүб. Казан: Казан университеты табгыханәсе, 1864.
Б. 15–16. 3
 Әл-Казагый Г. Хәзәинел-әфкяр. Казан: Матбага Кәримия, 1915.
Б. 74–75. 4
 Сәмәрканди Ә. Кыямәт, тәмуг һәм җәннәт рәвеше бәяны. Казан: Матбугат йорты, 2005. Б. 47.
31
ланган кеше аның күләгәсендә йөз ел чапса да, барыбер
күләгәсеннән чыгып бетә алмас»1
.
Шулай ук Әбү Сәгыйт Әл-Худри да пәйгамбәрдән шуңа
охшаш хәдис китерә2
.
«Сираҗел-колүб» Коръән, хәдисләр һәм төрле язучылар
әсәр ләре белән туры килә. Туба агачының зурлыгы төрле
ысул лар белән тасвирланса да, нигездә, бер үк мәгънәдә
бирелә.
Белгәнебезчә, ислам дине өйрәтүенчә, Аллаһы Тәгаләнең
гареше һәм көрсие бар. Алар турында да автор тәфсилләп
сөйләп бирә. Аларны Аллаһ нурдан бар иткән. Көрсинең зурлыгы җиде кат җир һәм җиде кат күккә карата бер олы ләгән
белән бер кечкенә чынаяк бәрабәрендәдер, ягъни ләгән – көр си,
чынаяк – җиде кат җир белән җиде кат күк. Гарешнең зурлыгы исә шулкадәр ки, көрсине – җиде кат җир, җиде кат күк нең
бөтенесен бергә бер тары орлыгы, дип күз алдына китер сәк,
гареш бу дөнья зурлыгы кебек, ягъни бу тары орлыгыннан
никадәр зур, гареш тә көрсидән – җиде кат җир, җиде кат күктән – шулкадәр зуррактыр. Гарешне дүрт зур фәрештә муеннарында тотып тора3
.
Әсәрдә Бәйтел-Мәгъмүр, Каф тавы турында да мәгъ лү мат
бирелә: Бәйтел-Мәгъмүр нәкъ Кәгъбә өстендә күктә урнашкан бер өйдер. Анда фәрештәләр даими рәвештә гый бадәт
кылып торалар4
. Каф тавы бу җиһанның тирәсенә чолгап
алынгандыр. Ул яшел зөбәрҗәттән булганга, аның яктылыгы күккә төшә. Шуңа күрә күкләр яшел төстә икән. Автор
Коръәннән дәлил буларак бер аять китерә: «Каф. Вәл-коръәнил1
 Сахих Муслим. В четырёх томах. Т. 4. Казань: Иман, 2004. С. 802.
2
 Шунда ук. С. 802.
3
 Сираҗел-колүб. Казан: Казан университеты табгыханәсе, 1864. Б. 24.
4
 Шунда ук. Б. 34.
32
мәҗид»1
. Ләкин Коръәнне яхшы белгән кеше, бу аятьтә Каф
тавы турында сүз бармый, ул фәкать гарәп телендәге «каф»
хәрефе икәнен белә. Коръәндә хәрефләр белән башланган
аятьләр күп. Мәсәлән: «Йә син», «Әлиф ләм мим» һ.б. Габдрахман бине Нәсир Сәгади исемле бөек Коръән белгече
мондый хәрефләрне шәрехләүдән тыелырга киңәш итә һәм
аларны ничек тә булса аңлатырга тырышучыларның бернинди дәлилләре булмауларын әйтә. Аның фикеренчә, бу хәрефләрнең хикмәте безгә ачылмаган2
. Алда китерелгән аять не
Каф тавы белән бәйләү Аднаш хафизның Коръәнне үзен чә
аңлатырга тырышуын күрсәтә.
Шулай ук әсәрдә күк эчендә бер кош яратылганлыгы сөйләнелә. Ул кош әтәчкә охшаган, аның башы гареш өстендә,
аяк лары җиде кат җир астында, башы кызыл якуттан, күзләре
яшел зөбәрҗәттән, тәне гамбәрдән. Аның дүрт йөз мең канаты бар, бер канатында дүрт йөз мең йоны бар, барча йоннары
зәгъфраннан икән3
. Бу кош турында Коръәндә дә, хәдисләрдә
дә бернинди мәгълүмат табылмады. Бәлки, бу суфиларның
риваятьләрендә чагылыш тапкандыр.
Шулай итеп, Аднаш хафизның галәмне, анда булган барча мәхлукатьне, җәннәт-җәһәннәмнең ни рәвешле кылынуларын бөтен нечкәлекләре белән сурәтләп язуы диннең бу яратылыш өлкәсен бик яхшы белгәнлеген раслый.
1
 Сираҗел-колүб. Казан: Казан университеты табгыханәсе, 1864.
Б. 35–36. 2
 Саади А. Толкование Священного Корана; пер. с араб. Э. Кулиева.
Т. 1. М.: Умма, 2006. С. 35–36. 3
 Сираҗел-колүб. Казан: Казан университеты табгыханәсе, 1864. Б. 13.
33
1.2. Әсәрдә ахирәт тормышы гәүдәләнеше
Тематик яктан әсәрнең икенче өлеше ахирәт белән бәй ле
нәр сәләргә кагыла. Ахирәт (гар. теге дөнья) – Ислам дине
өйрәтүенчә, кеше кыямәт көнендә кабат терелеп, мәңге яшәячәк. Бәндәләрнең әнә шул мәңгелек галәме – әдәбиятта «ахирәт» дип атала1
.
Кеше үлгәч, инде аның кыямәте җиткәнгә күрә, үлем фәреш тәсеннән башларга кирәктер. Үлем фәрештәсенең исеме –
Газраил. Ул дүртенче кат күктә утыра, аяклары күкнең бер
почмагында, күзләрен Ләүхел-мәхфузга төбәп карап тора,
диелә әсәрдә. Ләүхел-Мәхфуздан кемнең кайчан гомере беткәнен белеп, җаннарын ала. Мөэмин-мөселманның җанын йомшаклык белән ала һәм рәхмәт фәрештәләре аны оҗмахка куялар. Бәдбәхетнең җанын үзе алмыйча газап фәрештәләренә
фәр ман биреп, йөз мең газап белән алырлар2
.
Рабгузыйның «Кыйсасел-әнбия» әсәрендә дә, Газраил фәрештә явыз кешенең җанын юеш йоннан тигәнәк алган кебек
алыр, диелгән3
.
Хөсам Кятибнең «Җөмҗөмә солтан» әсәрендә, Газраил фәреш тәнең алты йөзе бар, диелгән. Өстәге йөзен ачып, ул күк тә
фә рештәләрнең җаннарын алыр, уң як йөзен ачып, мәш рикъ
халкының җаннарын алыр, сул йөзен ачып, мәгъриб хал кының җаннарын алыр, Мөхәммәд өммәтенең җаннарын махсус бер йөзен ачып алыр. Шулай ук Газраил фәрештәнең җаннарны ни рәвешле алуы кызыклы:
1
 Ислам. Белешмә сүзлек. Казан: Татар. кит. нәшр., 1993. 8 б.
2
 Сираҗел-колүб. Казан: Казан университеты табгыханәсе, 1864.
Б. 28–29. 3
 Рабгузый Б. Кыйсасел-әнбия. Пәйгамбәрләр тарихы Казан: Дом печати, 2003. Б. 14.
34
«Андыйн әйди Җөмҗөмә Газраилә:
“Ким ничөндүр ул къәдәх чәнгял илә?”
“Куйдый күксим үзрә ул чәнгял учун,
Ичүрди ул къәдәхдин дәхи күчүн”.
Әйди: “Бир замандин үзүңә килгәйсән,
Къәвем – къәрдәшләриңни күргәйсән”.
Җөмҗөмә чүн ул къәдәхни кыйлдый нуш,
Чыкдый җаный, калдый куруг гәүдә буш.
(К#ксим #зрә – күкрәгем өстенә. Ич#рди ул къәдәхдин дәхи
к'ч#н – тагын көч кулланып (ирексезләп) ул савыттан эчерде.
(з#ә килгәйсән – терелерсең. Кыйлдый нуш – эчте.)»1
Имам Габдулла Мөхәммәд бине Сәламә әл-Казагыйның
үлем һәм кыямәткә кагылышлы «Хәзәинел-әфкяр» дигән хезмә тендә әйтелгәнчә, үлем фәрештәсе дүртенче кат күктә тәхе тендә утыра, аның җитмеш мең аягы, дүрт мең канаты бар,
тәне тел һәм күз белән тулган. Аллаһы Тәгалә адәмнәрне,
хай ваннарны, кошларны күпме бар иткән, аларның һәрберсе
өчен үлем фәрештәсенә йөз, ике йөз кул биргән. Шуңа күрә
ул җан нарны бернинди мәшәкатьсез ала. Үлем фәрештәсенең
дүрт йөзе бар: алдында, башында, артында, ике аягы астында.
Пәй гам бәрләрнең, фәрештәләрнең җаннарын башындагы йөзе
белән, мөэминнәрнең җаннарын алдындагы йөзе белән, кяфер ләрнең җаннарын артындагы йөзе белән, мөэмин җеннәрнең җаннарын аяк астындагы йөзе белән алыр икән2
.
Ислам динендә Газраил фәрештә – дүрт олы фәрештәләрнең берсе. Ул кешеләрнең җаннарын алу өчен җаваплы. Гадәттә, аны үлем фәрештәсе дип кенә атыйлар, чөнки Коръәндә
1
 Кятиб Х. Җөмҗөмә солтан; текстны басмага әзерләүче Р.Ф. Исламов.
Казан: Иман, 2000. Б. 27. 2
 Әл-Казагый, Г. Хәзәинел-әфкяр. Казан: Матбага Кәримия, 1915.
Б. 13–14.
35
һәм хәдисләрдә ул «Мәләкел-мәүт» (үлем фәрештәсе) дип әйтелә, Газраил дигән исем телгә алынмый. Газраил исеме мөсел маннарга яһүдиләрдән кергән. Газраил фәрештәнең җаннарны ни рәвешле алуы Коръән һәм хәдисләрдә төгәл әйтел ми,
ә гомуми сүзләр белән генә сөйләнелә, шуңа күрә язучы ларга
бу өлкәдә киңрәк иҗат итүгә юл ачылган һәм алар, белгә небезчә, үлем фәрештәсен, аның җаннарны ни рәвешле алуын
төрлечә сурәтләгәннәр.
Мөнкир белән Нәкир исемле фәрештәләр дә «Сираҗел-колүб» әсәрендә киң яктыртылалар. Алар кабердә кешеләрдән:
«Раббың кем?», «Динең нинди?», «Пәйгамбәрең кем?» – дип,
сорау алалар. Әгәр кешене гүргә куйсалар, алар кулларына
тәмугның утлы чукмарларын алып, күзләре яшьләнеп, авызларыннан – ут, борыннарыннан төтен чыгып, җирне ертып,
болыт кебек күкрәп, яшен кебек яшьнәп, куркыныч кыя фәт тә
килерләр һәм сорауларын бирерләр. Әгәр кеше: «Раббым –
Аллаһ, динем – ислам, пәйгамбәрем – Мөхәммәд галәй һиссәлам», – дип җавап бирсә, ул котылыр. Әгәр җавап бир мәсә,
аны төрле газаплар белән газапларлар1
.
Хөсам Кятибнең «Җөмҗөмә солтан» әсәрендә дә аларның
кабердә сорау алырга килүләре сурәтләнә:
«Китди анлар. Килди ики гүр йара,
Ики сурәт: бири күк, бири кара.
Ул икиниң кулинда утдыйн гъәмуд
Ким, ани күрмиш иди Гад-у-Сәмуд.
Күрдүм ирсә титрәмәк тутдый мәни,
Әйдим: “И Җөмҗөмә, нә кыйлдуң? Каный?”
1
 Сираҗел-колүб. Казан: Казан университеты табгыханәсе, 1864.
Б. 29–30.
36
Килиб улдәм мәни мүхкәм тутдыйлар,
Сурдилар, һәйбәт илә куркутдыйлар.
“Ким турур Тәңриң – тәйү – әйт, мәҗүси!
Йукса утлуг гъәмуд илә ургуси!”
Сүзләмәдим ирсә, какиб турдыйлар,
Һәрбири бир гүрзи бирлә урдыйлар.
(Килди ики – ягъни Мөнкир һәм Нәкир. Гамуд – күсәк. Гад-уСә муд – гөнаһлары өчен Аллаһ тарафыннан юк ителгән халыклар. Титрәмәк тутдый –калтырый башладым. М#хкәм – нык.
/әйбәт илә – биредә: дәһшәтлек белән. Тәй# – дия. Какыб –
сугып. Г#рзи – күсәк.)»1
Әл-Казагыйның «Хәзәинел-әфкяр» әсәрендә дә Мөнкир
белән Нәкиргә аерым бер баб багышлана. Анда алар нәкъ
«Си раҗел-колүб» әсәрендәге кебек сурәтләнәләр. Мөнкир
бе лән Нәкир мөэмин бәндә янына кергәч, башы тарафыннан
кил мәкче булырлар – аларны шул бәндәнең намазы китермәс,
аяклары яныннан килерләр – бәндәнең җәмәгать намазларына
йөрүе китермәс, уң ягыннан килерләр – сәдакалары китермәс,
сул ягыннан килерләр – уразасы китермәс. Соңыннан мөэмин
бән дә уянып, аларның сорауларына җавап бирер. Аллаһы Тәга лә бу бәндәсе өчен сөенер2
.
Мөнкир белән Нәкир бик күп хәдисләрдә дә килә. Аларны тасвирлап тормыйбыз. Бу әсәрләрдә килгән Мөнкир һәм
Нәкирне сурәтләү төрле хәдисләрдән алынып язылган. Нигездә, алар бер-берсенә охшаш һәм аермалар әллә ни күренми.
Аднаш хафиз кыямәт көнен һәм аның дәһшәтләрен тәфсилләп сурәтли. Кыямәт көне Исрафил пәйгамбәрнең сурга
1
 Кятиб Х. Җөмҗөмә солтан; текстны басмага әзерләүче Р.Ф. Исламов.
Казан: Иман, 2000. Б. 28–29. 2
 Әл-Казагый, Г. Хәзәинел-әфкяр. Казан: Матбага Кәримия, 1915.
Б. 34–35.
37
өрүе белән башлана. Кайчан кешеләр фәсәд (бозыклык) белән
мәшгуль булырлар – Аллаһы Тәгаләдән сурга өрергә фәр ман
килер. Исрафил өрүгә җиде кат күк һәм җиде кат җир ха лыклары һушсыз калыр, таулар йон, мамык кебек һавада очарлар, ай һәм кояш караңгыланыр. Исрафил пәйгамбәр тагын
икенче тапкыр өрер – бөтен җан ияләре үләр, мәгәр сигез
фә рештә калыр: Исрафил, Микаил, Җәбраил, Газраил һәм гарешне тотып торучы дүрт фәрештә. Соңыннан Газраил аларның һәм үзенең җанын алыр. Кырык елдан соң Аллаһы Тәгалә янә кырык ел яңгыр яудырыр һәм кешеләр үләннәр кебек
үсеп чыгарлар. Фәрештәләрне терелтеп, Аллаһ Исрафилгә тагын өрергә кушар. Ул өргәч бөтен җаннар тәннәренә кереп
бөтен кешеләр тергезелер1
.
Әл-Казагый «Хәзәинел-әфкяр» әсәрендә кыямәт көнен бик
киң һәм күләмле итеп сурәтли. Нигездә, ул нәкъ Аднаш хафиз кебек яза. Фәкать кайбер моментларны тирәнрәк, кайбер
детальләр өстәп тасвирлый. Мәсәлән, сурга тулырак характеристика бирә, Газраил фәрештәнең Иблиснең һәм үзенең җанын ни рәвешле алуын сурәтли2
.
Фәкыйһ Әбү Ләйс Сәмәрканди «Кыямәт, тәмуг һәм җәннәт
рәвеше бәяны» әсәрендә, Коръән аятьләре һәм төрле хәдисләр
китереп, кыямәт көненең тулы картинасын бирә. Ул сурның
ике өрүе арасында кырык ел икәнен искәртә һәм сурның ничә
тапкыр өрелүендә ике караш барлыгын әйтә: Кәгъб риваятендә
ике мәртәбә, Әбү Хөрәйрә риваятьендә өч мәртәбә3
.
1
 Сираҗел-колүб. Казан: Казан университеты табгыханәсе, 1864.
Б. 37–39. 2
 Әл-Казагый Г. Хәзәинел-әфкяр. Казан: Матбага Кәримия, 1915.
Б. 42–45. 3
 Сәмәрканди Ә. Кыямәт, тәмуг һәм җәннәт рәвеше бәяны. Казан: Матбугат йорты, 2005. Б. 3–27.
38
Коръәндәге 75 нче сүрә «Кыямәт» сүрәсе дип атала. Коръән нигезендә, кешелек дөньясының иң ахыр көне – кыямәт
(мәхшәр) көне. «Кыямәт» сүрәсендә бу көннең тасвирланышы да бик ачык бирелгән: «Һәркайчан кыямәтнең куркынычыннан күзләр тонып караңгыланса, ай тотылса һәм кояш илә
ай бергә кушылсалар, кыямәт булыр. Ул көндә кеше әйтер:
«Бу куркынычтан кайда качарга?». Бүген качып котыла торган
урын юк. Бу көндә карарланачак урын фәкать Раббың хозурындадыр. Ул көндә кешегә хәбәр бирелер исән чагында кылган эшләреннән һәм үлгәндә калдырып киткән яхшы, яман
эш ләреннән» («Кыямәт» сүрәсе, 9–13 нче аятьләр).
Коръәндә кыямәт көненең тасвирланышы бик күп урыннарда бирелгән. Мәсәлән, «Бәкара» («Сыер»), «Йәсин», «Мүрсиләт» («Җибәрелмеш»), «Нәба» («Хәбәр»), «Тәквир» («Чорналу»), «Инфәтар» («Ярылмак»), «Мүтаффифин» («Киметүчеләр»), «Иншикак» («Ярылмак»), «Гашийә» («Каплаучы»),
«Нәзигать» («Суыргучы»), «Зүлзиләт» («Җир селкенмәк»),
«Карига» («Җәза көне») һ.б.
Сурның ни рәвешле өрелүе түбәндәгечә китерелә: «Ул
кяферләр Аллаһтан һичнәрсә көтмиләр, мәгәр фәрештәнең
һәлак итә торган бер тавышын көтәләр, ул тавыш аларны сатуалу эшләрендә кычкырышкан вакытларында аңсыздан тотар,
ул тавыш Исрафил фәрештәнең әүвәлге сур өрүедер. Аларны
ул тавыш тотканда васыятьләрен әйтергә һәм өй әһелләре янына кайтырга кадир булмаслар. Сурга икенче мәртәбә өрелгәч,
каберләреннән чыгып ашыга-ашыга Раббыларына барырлар.
Кяферләр каберләреннән кубарылып чыккач: “Безне йоклаган урыныбыздан кем кубарды?” – диярләр. Шуннан соң икърар кылып әйтерләр: “Бу көн Раббыбыз вәгъдә иткән көндер,
вә пәйгамбәрләр дә безгә хак сүзләрне сөйләгәннәр”, – дип.
Фәкать сурның каты бер тавышы белән барча кемнәр Безнең
хозурыбызга килеп җыелырлар. Бу көндә һичкемгә хаксыз зо-
39
лым итү булмас һәм һичкем кылган эшләре өчен җәза алмыйча да калмас» («Йәсин» сүрәсе, 49–54 нче аятьләр).
«Нәзигать» («Суыргучы») сүрәсендә дә кыямәт көн җитүен хәбәр итеп, Исрафил фәрештәнең сурга өрәчәге, беренче өрүендә бөтен тереклекнең аңсыз халәттә калуы, икенче
мәртәбә өргәч, барлык мәетләрнең каберләреннән кубарылып
Аллаһ хозурына җыелулары хакында хәбәр ителә.
Бу күренеш хәдисләрдә дә югарыда китерелгән әсәрләрдәге
кебек тасвирлана, тик сурның ике өрүе арасында күпме вакыт
үтәсе төгәл бирелми. Әбү Хөрәйрәдән килә: «Аллаһ рәсүле
(саллаллаһү галәйһи вә сәлләм) әйткән: «Ике өрү арасында –
кырык». Алар (сәхабәләр) сорадылар: «Әбү Хөрәйрә: «Кырык көнме?». Ул җавап бирде: «Мин алай уйламыйм!» Алар
сорадылар: «Кырык елмы?». Ул әйтте: «Мин алай уйламыйм!
Аннары Аллаһ күктән яңгыр җибәрер һәм кешеләр үлән кебек үсеп чыгарлар». Пәйгамбәр галәйһиссәлам янә әйтте:
«Адәм баласының оча сөягеннән башка бөтен тәне чери. Шул
сөяктән ул кабат терелер» («Сахих Мөслим»)1
.
Мизан үлчәве «Сираҗел-колүб» әсәрендә таразу дип бирелә. Мизан – теге дөньяда бәндәләрнең кылган гамәлләрен
үлчи торган үлчәү.
Әдип таразуны Коръән аяте белән тасвирлый башлый:
«Хисаб көнендә булачак савап илә гөнаһны үлчәү мизаны хак,
берәүнең үлчәүдә савабы авыр килсә, алар газаптан котылып,
өстенлек табучылар. Вә берәүнең үлчәүдә савабы аз килсә, андый кешеләр һәлак булучылар, гамәл кылмыйча аятьләребезгә
золым иткәннәре өчен» («Әгъраф» («Пәрдә») сүрәсе, 8–9 нчы
аятьләр).
1
 Сахих Муслим / Пер. И. Попова. В четырёх томах. Т. 4. Казань:
Иман, 2004. С. 832–833.
40
Аның бер тәлинкәсе мәшрикъта, икенчесе мәгърибтә булыр. Гыйбадәтләрне бер тәлинкәгә, гөнаһларны икенче тәлин кәгә салып үлчәрләр икән. Әгәр гыйбадәтләре басса, фәреш тәләр: «Фәлән углы фәлән бәхетле булды», – дип, әгәр
гөнаһ лары басса: «Фәлән углы фәлән бәхетсез булды», – дип
кычкы рырлар1
.
Әсәрдә бу көннең куркынычлыгы, дәһшәте бик тетрәндергеч итеп сурәтләнә. Ул көндә һәр кешенең үз кайгысы
башыннан ашкан булыр, ата-ана – баласын, баласы ата-анасын белмәс. Кешеләрнең гамәл дәфтәрләре яхшы бәндәләргә
уң яктан, явыз бәндәләргә сул яктан, артларыннан бирелер.
Берен челәре котылыр, икенчеләре тәмугка атылыр. Бер кешене ките рерләр, үлчәүнең бер ягына мәшрикътан мәгърибкәчә
булган явыз гамәлләре язылган кәгазьләрне салырлар, икенче ягына «Лә иләһә иллаллаһ, Мөхәммәдер-расүлуллаһ» дип
язылган кәгазь салырлар. Шул бер кәгазь тегеләреннән авыррак килер һәм ул оҗмахка кертелер2
. Димәк, моның белән автор бу кәлимәнең фазыйләтләрен күрсәтә һәм мөселман булган кешенең котылачагын искәртә.
Әл-Казагыйның «Хәзәинел-әфкяр» әсәрендә дә мизан нәкъ
шул рәвешчә сурәтләнгән, әйтерсең лә Аднаш хафиз бу әсәрен
аннан күчереп язган. Фәкать Әл-Казагый мизанның бер табагы гарешнең уң ягында (изгелекләр куела торган як), икенче
табагы гарешнең сул ягында (гөнаһлар куела торган як) урнашканлыгын әйтә3
. Бу охшашлык ике язучының да Габдулла
бине Габбас риваятен китергәнлеге белән аңлатыла.
Коръәндә мизанга кагылышлы аятьләр дә күп:
«Берәүнең, ягъни мөселманның үлчәүдә гөнаһына караганда савабы авыррак, күбрәк булса, ул мөселман җәннәттә
1
 Сираҗел-колүб. Казан: Казан университеты табгыханәсе, 1864. Б. 18.
2
 Шунда ук. Б. 18–19.
3
 Әл-Казагый Г. Хәзәинел-әфкяр. Казан: Матбага Кәримия, 1915. Б. 63.
41
үзе разый булган рәхәт тормыштадыр. Вә бер мөселманның
үлчәүдә савабына караганда гөнаһы авыр килсә, ягъни яхшылыгына караганда яманлыгы күбрәк булса. Аның анасы –
мәрхәмәтсез булган, “Һавийә” исемле җәһәннәм аңа урын булыр» («Карига» сүрәсе, 8–9 нчы аятьләр).
Аднаш хафиз сират күперен дә бик җентекләп тасвирлый. Сират – тәмуг өстеннән чыга торган күпер. Сират тәмуг
өстендә урнашкан. Ул кылдан нечкә, кылычтан үткен, озынлыгы өч мең ел. Фәрештәләр кяферләрне сират күпереннән
тәмугка башлары белән йөзтүбән атарлар. Мөэминнәр, кылган изгелекләренә карап, төрлечә үтәрләр: берәүләр яшен тизлегендә, берәүләр күз йомып ачканчы, берәүләр җил кебек, берәүләр кош кебек, берәүләр йөгереп, берәүләр йөреп, бе рәү ләр
сөртенә-сөртенә кичәрләр. Күпме вакыт эчендә ки чү ләре дә
гыйбадәтләренә, изгелекләренә карата булыр. Соңын нан сиратны үткән мөэминнәр Аллаһы Тәгаләгә догалар кыла-кыла
җәннәткә таба барырлар. Аллаһ аларның догаларын кабул
итеп, ахыр чиктә аларны үз рәхмәте белән оҗмахка кертер1
.
Әл-Казагый сират күперен һәм аны үтү процессын тагын
өстәмә детальләр белән баета. Сиратның җиде басмасы бар,
һәрбер басмасы өч мең еллык юл, мең ел югары менәсе, мең
ел тигез барасы, мең ел түбән төшәсе. Күпердән чыкканда
кешедән иман, намаз, ураза, зәкят, хаҗ, тәһарәт, госел, атаана һәм карендәшләр хаклары, кеше рәнҗетү турында соралыр. Әгәр бу эшләрдә берәр нинди хилафлык булса, аска таба
төшеп китәр. Шулай ук кайбер изге гамәлләр кешегә чыгарга ярдәм итәр. Мәсәлән, галимнәр белән утыру, аларны сөю,
аларны сөйгән кеше белән дус булу, мәчеткә йөрү2
.
1
 Сираҗел-колүб. Казан: Казан университеты табгыханәсе, 1864.
Б. 20–23. 2
 Әл-Казагый Г. Хәзәинел-әфкяр. Казан: Матбага Кәримия, 1915.
Б. 64–65.
42
Аңлашылганча, әл-Казагый сират күперен кичү процессын
Аднаш хафизга караганда тулырак, баерак итеп бирә. Ләкин,
барыбер, мәгънә ягыннан бер үк нәрсә китерелә.
«Сираҗел-колүб» әсәрендә сур өрү, мизан, сират күпере тасвирланышы Коръән һәм хәдисләр белән туры килә.
Шулай ук башка язучыларның әсәрләре дә, нигездә, бу әсәр
белән туры килә. Бу гаҗәп түгел, чөнки бөтен язучылар кыямәт көненең тасвирланышын сурәтләгәндә Коръән һәм хәдисләрне бердәнбер чыганак итеп файдаланганнар. Әсәр ләрнең
бераз аермалары язучыларның Коръән һәм хәдисләрне ни
дәрәҗәдә белүләренә һәм аңлауларына бәйле булган.
1.3. «Сираҗел-колүб» әсәре язылган вакытта
тарихи вазгыять: күтәрелгән проблемалар
1552 елның октябрь аенда Казан ханлыгы Мәскәү хөкүмәте тарафыннан яулап алына. Тарихтан белүебезчә, Казан
хан лыгының мәнфәгатьләрен яклаучы ил табылмый. «XV–
XVI гасырларда Төркиянең ифрат куәтле бер заманы булып,
бу вакытта Төркия бөтен мөселман дәүләтләренең башы булып, аның солтаны да үзен хәлифә итеп игълан кылган заманасы иде. Шуның өчен Төркия азмы-күпме башка мөселман җирләренең хәлләрен тикшереп торадыр. Менә Россия
Касим ханлыгын ясап, анда мәчетләр салырга рөхсәт итүе
белән Төркия каршында мөселманнарга хилаф дәүләт тү гел
икән леген күрсәтәдер иде. Шуның аркасында Казан, Әстерхан илләрен теләсә нишләтә ала, Төркия аның өчен «мөселманнарга тиясең», – дип бәйләнә алачак түгел»1
. Шулай итеп,
хәтта Төркия дә татарларны якламый.
1
 Гобәйдуллин Г. Тарихи сәхифәләр ачылганда: Сайланма хезмәтләр.
Казан: Татар. кит. нәшр., 1989. Б. 141.
43
Шундый катлаулы чорда Казан халкын физик яктан буйсындыргач, аларны үз кулларыннан ычкындырмас өчен, татарларны рухи яктан да буйсындырырга кирәк була. Моңа
фәкать чукындыру юлы белән генә ирешергә мөмкин дип саный Мәскәү хөкүмәте. Православие дине рус хөкүмәтендә зур
урын тоткан һәм бөтен сәяси эшләр христиан дине йогынтысы белән алып барылган. Бу гаҗәп түгел, чөнки Европада да
«тәре походлары» гадәти хәл булган.
«Религия занимала важное место в идеологии российского империализма, выступая зачастую как идеологическое
обоснование захватнической политики русских царей. Далеко не случайной является оценка Иваном Грозным покорения
Казанского ханства как победа православного христианства
над «басурманством». Да и сам завоевательный поход русских войск Москвой был организован как крестовый. На покорённых землях христианская православная церковь становится господствующей, получает самые широкие полномочия
на распространение Христовой веры среди мусульман и языческих народов, а Казань за короткий срок превращается в
русский город, главный опорный пункт движения православия на Восток»1
.
А.Н. Григорьев бу турыда бик ачык яза: «Необходимо было
найти средство подчинить идеологически свободолюбивые
народы края (чуваш, мари, татар) или хотя бы часть этих народов с тем, чтобы ослабить их национальную и классовую
силу. Таким средством была избрана русификаторская политика на основе христианизации.
Ещё в 1555 г., по инициативе Ивана IV, в Казани учреждается особая епархия во главе с архиепископом Гурием.
1
 Ислаев Ф.Г. Православные миссионеры в Поволжье. Казань: Татар.
кн. изд-во, 1999. С. 3.
44
 Задачей этой епархии являлось крещение татар, чуваш, мари
и других народностей края»1
.
Хәзер татар халкына нишләргә? Аднаш хафиз үзенең әсәрендә китерелгән хикәяләргә, риваятьләргә яшерен мәгънә салып, хәзер нәрсә эшләргә кирәк? нинди адымнар ясарга кирәк?
ничек бу бәладән котылырга? ничек динне һәм милләтне саклап калырга? дигән сорауларга җавап бирергә тели. Әгәр дә
Аднаш хафиз бу мәсьәләләрне турыдан-туры язып белдерсә,
Мәскәү хөкүмәте аның бу язмаларын юк итәр иде һәм аларның халык арасында таралуына юл куймас иде. Ләкин тышкы яктан гадәти дини әсәр кебек кенә аңлашылганга, бу әсәр
халык арасында тарала, чөнки рус чиркәве бу әсәрдә ниндидер тирән, яшерен мәгънә ятуын сизми.
Мәсгуд Гайнетдинов түбәндәгечә яза: «Народ переживал
необычные, трагические дни. Жестокое военное поражение,
завершившееся потерей независимости и оккупацией всей
территории, распад традиционных, устоявшихся общественных связей, абсолютная беззащитность мирного населения
перед военной силой завоевателей подавляли моральный дух
трудящихся масс. Народ остро нуждался в мудром совете, руководстве. Таким советчиком своего народа и выступает автор
книги «Сирадж ал-кулюб». Его советы мудры и доходчивы»2
.
Аднаш хафиз күтәреп чыккан проблемаларның иң зурысы – иман һәм көферлек проблемасы. Ул әсәренең бик күп
җирләрендә иман мәсьәләсенә тукталып үтә. Һәр бүлектә диярлек иман, иманлы кеше мактала, ә имансызлык, кяфер кеше
хурлана.
1
 Григорьев А.Н. Христианизация нерусских народностей, как один из
методов национально-колониальной политики царизма в Татарии // Материалы по истории Татарии. Казань: Таткнигоиздат, 1948. С. 227–228. 2
 Гайнетдинов М.В. «Сирадж ал-кулюб» // Средневековая татарская
литература (VIII–XVIII вв.). Казань: ФЭН, 1999. С. 142–143.
45
Оҗмах турындагы бүлектә оҗмахка фәкать мөселман нар
гына керәчәге турында искәртелә: «Кем «Лә иләһә иллал лаһ»
кәлимәсен әйтсә, ул газап кылынмаячак», – дип оҗмахның һәр
капкасында язылган, ди автор. Оҗмахта Мөхәммәд өммәте
өчен туба агачы яратылган. Аллаһ аларны ахирәттә кунак
итеп хөрмәтләр: хур кызлары бирер, төрле тәмле ризыклар
аша тыр, шәрабләр эчертер һәм Үзенең йөзен күрү бәхетен насыйп итәр.
Кыямәт көнендә сират күперен үткәндә кяферләр үтә алмаслар һәм тәмугка төшеп китәрләр, ә мөселманнар аны исәнимин чыгарлар.
Газраил фәрештә кяферләрнең җаннарын йөз мең газап
белән, мөселманнарныкын исә йомшаклык белән алыр.
Кабердә Мөнкир белән Нәкир сорау алганда мөселманнар
аларның сорауларына дөрес җавап биреп котылырлар, ә кяфер ләр җавап бирә алмаслар һәм бик каты газап кылынырлар.
Мөселманнар өчен хәтта фәрештәләр дә дога кылып торырлар. Автор дәлил итеп Коръәннән аять китерә. Анда гарешне күтәреп торучы фәрештәләр һәм алар тирәсендәге башка
фәрештәләр тәсбих әйтерләр һәм Аллаһы Тәгаләгә мөэминнәр
өчен ярлыкау сорап, дога кылып торырлар, диелгән.
Күк эчендә бар ителгән кош та намаз укучы мөселманнар
өчен тибрәнә һәм Аллаһы Тәгаләдән аларны ярлыкавын, гафу
итүен сорый.
Бәйтел-Мәгъмүрдә фәрештәләр җомга көнне азан әй теп,
хотбә укып намаз кылсалар, үзләренең бөтен кылган гыйбадәтләренең савабын мөэмин-мөселманнар өчен багышларлар.
Кыямәт көнендә мизанда «Лә иләһә иллаллаһ» кәлимәсе
язылган кәгазь мәшрикътан мәгърибкә хәтле булган гөнаһ ларны басачак.
Күкләрнең ишекләре бары тик мөэминнәр өчен генә ачылыр, кяферләр өчен алар беркайчан ачылмаслар. Аллаһы 
46
Тәгалә кяферләргә һич рәхмәт кылмас, алар җәннәткә кермәс,
киресенчә, мәңге тәмугта калырлар.
Мөхәммәд пәйгамбәрнең шәригате башка пәйгамбәр ләр некенә караганда асатрак, изгерәк, яхшырак. Коръән башка изге
китапларга караганда олуграк санала.
Аднаш хафиз әсәрендә иманның әһәмиятен күрсәтеп, аның
бик күп фазыйләтләрен әсәр дәвамында санап бара. Укучы
иманның әһәмиятен һәм фазыйләтләрен белгәч, әлбәттә, аны
саклап калыр өчен тырышачак икәне көн кебек ачык.
Иманны саклау мәсьәләсен төп проблема итеп кую моңа
кадәр татар әдәбиятында бик чагылмый. Аднаш хафиз, бу
җәһәттән, беренчеләрдән булып саналырга мөмкин. XVI гасырның икенче яртысына кадәр татар әдәбиятында, гадәттә,
әдәп-әхлак, Аллаһтан курку, гөнаһлардан саклану кебек проблемалар карала. Әдипләр кешенең уңай сыйфатларын мактау һәм тискәре сыйфатларын тәнкыйтьләү белән мәшгуль
булалар. Мәсәлән, Мөхәммәдъярның бөтен иҗатын диярлек әдәп-әхлак, гаделлек проблемасы тәшкил итә. Аңа кадәр
Мәх мүд Болгари «Нәһҗел-фәрадис» әсәрендә намаз, зәкят,
рузә, хаҗ гыйбадәтләрен җиренә җиткереп үтәргә, ата-анага
хезмәт итәргә, хәләл ризык кулланырга, яхшылыкка өндәргә,
төнне уяулыкта булып гыйбадәттә уздырырга, сабырлык сыйфатын булдырырга чакыра. Хаксызга кан кою, зина, хәмер
эчү, тәкәббәрлек, ялган, гайбәт сөйләү, дөнья сөю, рия (икейөзлелек), көнчелек, гафләт кебек тискәре сыйфатларны тәнкыйтьләп чыга.
Хөсам Кятиб «Җөмҗөмә солтан» әсәрендә тормышта яхшылык, игелек кенә кылырга, мал-мөлкәт җыймаска, кулыңда булганын фәкыйрь-мескеннәргә өләшеп, рәхим-шәф кать
күрсәтергә һәм теге дөнья турындагы уйлар белән яшәргә
куша. Дөрес, әсәрендә ул Мөхәммәд пәйгамбәрне зур дәрәҗәләргә күтәреп сурәтли:
47
«Ул, Йаратканныйң хәбиби, Мостафа
Ким, къәмуг җанлар табар андыйн сафа;
Ул нөбүвәт мәгъдәниниң гәүһәри,
Һәм кәрамәт, һәм вилайәт сәрвәри.
Ул ким ушбу унсәкиз миң гъәләмиң
Сәрвәридүр җүмлә гасый адәмиң.
Дүнйада һәм ахирәтдә шаһ ирүр,
Аныйң үчүн ким, Хәбибуллаһ ирүр.
(Ул, Йаратканный хәбиби, Мостафа – ул, Аллаһның дусты, Мостафа (Мөхәммәд с.г.в.). Сафа – ләззәтлек, рәхәтлек.
Н'б#вәт – пәйгамбәрлек. Кәрамәт – хөрмәт, юмартлык. Вилайәт – өлкә. Сәрвәри – башлыгы. Гасый – гөнаһлы. Хәби булла – Мөхәммәд пәйгамбәрнең эпитеты)»1
.
Ләкин пәйгамбәр Мөхәммәд галәйһиссәламне мактау ислам әдәбиятында традиция буларак формалашкан. Бу «Нәһҗел-фәрадис», «Мөхәммәдия» әсәрләрендә дә чагыла. Фәкать
Хөсам Кятиб әсәрендә Газраил фәрештәнең Мөхәммәд өм мәтенең җаннарын махсус бер йөзен ачып алуын белдертә. Моның
белән ул, Аднаш хафиз кебек, бераз Мөхәммәд өммә тенең
өстенлеген күрсәтә, ләкин шуның белән генә чик лә неп кала.
Шулай итеп әдипләрнең берсе дә иман, аны саклау проблемасын төп проблема итеп күтәреп чыкмыйлар. Бу инде
аңлашыла да, ул заманда халыкның иманына куркыныч янамый, чөнки илне дошманнар басып алулар булмый. Җәмгыятьтә, фәкать бозыклык, әдәпсезлек таралган була һәм шагыйрь ләр, язучылар кешеләрнең үзара дустанә мөгамәләдә
бу луына ирешү, патшаларның халыкка карата мөнәсәбәтен
яхшырту максатларын куялар. Мәхмүд әл-Болгариның
1
 Кятиб Х. Җөмҗөмә солтан; текстны басмага әзерләүче Р.Ф. Исламов.
Казан: Иман, 2000. Б. 26.
48
«Нәһҗел-фәрадис» әсәрендә бирелгән «Ибне Гыймран һәм
казый» хикәясендә бер казый янына фәкыйрьләр ризык сорап
килгәч, ул аларны куып җи бәрә. Ибне Гыймран казыйны үгетләп караса да, ул бер нәрсә дә бирми. Соңыннан ул бер яһүдигә
мөрәҗәгать итә. Ул яһүди берсүзсез фәкыйрьләргә ярдәм итә.
Берәү төш күрә: казый җәннәткә керә алмаган, аның урынына теге яһүди җәннәткә кергән1
. Яһүдинең мөселманлык кабул иткәне бер җирдә дә әйтелми, ләкин ул шушы юмартлыгы өчен җәннәткә керә алган. Шагыйрь җәннәткә иман гына
кертми, ә юмартлык кебек сыйфатлар да кертә икән, дигән фикер уздыра. Ләкин, Аднаш хафиз фикеренчә, кешеләр, әгәр
дә имансыз булсалар, нинди генә яхшылыклар кылсалар да,
җән нәткә керә алмыйлар.
Аднаш хафиз чорында, Казан ханлыгы яулап алынгач,
иманга куркыныч яный башлый. Шуңа күрә автор бу мәсьәләгә бик нык игътибар итә. Аднаш хафиздан соң килгән башка әдипләр дә үзләренең әсәрләрендә шушы теманы төп
тема итеп сурәтли башлыйлар, әдәп-әхлак темасы икенче
урында кала.
Иманны саклап калу өчен әдип берничә юл күрсәтә. Беренчесе – иманны саклауда нык тору. Хәтта үлем белән янасалар
да, гомереңә куркыныч янаса да, барыбер иманда нык торырга кирәк икәнлеген белдертә. Шуңа күрә үлем һәм чукынуның
икесе арасыннан татар халкы үлемне сайларга тиеш икән.
Әгәр дә халык чукынуны сайлый икән, аның милләт буларак
юкка чыгачагын бик яхшы аңлый автор.
Аднаш хафиз шушы фикеренә инандыру өчен ике кыйсса яки риваять китерә. Беренчесе аның «Әсхәбел-үхдүд» турында кыйсса. Бу кыйссаның кыскача эчтәлеге түбәндәгечә:
1
 Әл-Болгари М. Нәһҗел-фәрадис; әсәрне басмага әзерләүче, кереш
мәкалә авторы Ф. Нуриева. Казан: Татар. кит. нәшр., 2002. Б. 210.
49
Габдулла исемле бер егетне сихер гыйлемен өйрәнер өчен
бер сихерчегә укытырга бирәләр. Ул һәр көн сихерче янына
дәрескә йөри башлый. Бер көнне юлында бер заһидне очрата. Ул Инҗил китабын укып утыра иде. Габдулла аннан бу
укыган китабын өйрәтүен үтенә. Заһид риза була. Габдулла
көн саен сихерчегә барганда шул заһид янына кереп дәрес
ала башлый. Бервакыт ул бер аждаһаны күрә. Ул аждаһа юл
өстендә тора һәм кешеләргә йөрергә комачаулый. Габдулла
бер таш ала һәм әйтә: «Әгәр дә заһид дине хак булса, мин бу
аждаһаны үтерә алсам иде, йә, Хода!». Ул ташны ыргыта һәм
Аллаһ кодрәте белән аждаһа һәлак була. Заһид янына баргач,
Габдулла аңа бөтен күргәннәрен сөйли һәм заһид аны: «Син
тиздән сыналырсың», – дип кисәтә.
Ул заманда потка табынучы бер патша була. Аның карендәшенең угълы сукыр иде. Ул Габдулланың аждаһа белән булган могъҗизасын ишетеп, аннан күзләрен шифаландыруын
сорый. Габдулла Аллаһтан дога кылып сорый – бу кешенең
күзләре күрә башлый һәм ул бер Аллаһка иман китерә. Патша карендәшенең улыннан сорый: «Сине кем дәвалады?» Теге
әйтә: «Җир һәм күкләрнең Раббысы. Мин Аңа иман китердем». Патша аңа бу диненнән ваз кичәргә боера, тегесе әйтә:
«Теләсә нәрсә эшләт, бу диннән ваз кичмәм». Патша аны пычкы белән урталай кистереп, бик каты җәзалап үтертә.
Соңыннан патша теге заһид белән Габдулланы эзләп таба
һәм бу диннәреннән кире кайтырга боера. Тегеләр ризалашмый. Заһидне шулай ук пычкы белән кисеп җәзалап үтерәләр.
Габдулланы таудан аска таба ташларга боера. Ул Аллаһка:
«Бу залимнән сакла!» – дип дога кыла. Тау ишелеп төшә,
патшаның гаскәре һәлак була, Габдулла котыла.
Габдулла кабат патша янына бара һәм аңа Аллаһка иман
китерергә куша. Патша моның исән калуына гаҗәпләнеп, аны
тагын көймәгә утыртып диңгезгә ташларга боера. Габдулла 
50
тагын: «Илаһи, мине бу бәладән коткар!» – дип дога кыла,
Аллаһ кодрәте белән көймә каплана, патшаның кешеләре һәлак була, Габдулла котыла. Ул тагын патша янына бара. Патша
аны кылыч белән чабарга боера, ләкин аңа бер зыян да ките рә
алмыйлар. Күп кешеләр, «Габдулланың дине хак икән», – дип,
иман китерәләр.
Габдулла патшага әйтә: «Әгәр дә син: «Бу егетнең Раббысы
исеме белән», дип әйтеп, ук белән атсаң гына үтерә алырсың».
Патша нәкъ шулай эшли һәм аны үтерә. Габдулла иман кәлимәсе әйтеп үлә. Барча халык егетнең Раббысына иман китерә.
Патша: «Бу егет мине алдап, шулай халыкны бер Алла диненә
кертте», – дип кайгыра һәм барча халыкка бу диннән ваз
кичәргә боера. Әмма халык риза булмый. Ул бер чокыр казытып, анда ут төртә һәм бу диннән ваз кичмәгәннәрне шунда
атарга боера. Шулай итеп, бөтен мөселманнарны хатыннары,
балалары белән утка аталар. Аллаһ ут чыгарып бу патшаны
шәһәре белән яндырып-көйдереп һәлак итә1
.
Бу кыйсса тулысынча Аднаш хафиз иҗат иткән заманның
хәлләренә туры килә. Кыйссадагы явыз патша урынында
шул ук Явыз Иван яки аның Казанга җитәкче итеп куелган
кешеләре күздә тотыла кебек. Әсәрдә патша халыкны потка табынырга мәҗбүр итә. Потка табыну – шул ук чукыну,
христиан динен кабул итү булырга мөмкин. Чөнки христианнар төрле изгеләр сыннарына, ягъни иконаларга табыналар. Мәскәү хөкүмәте татар халкын чукындыру өчен үзенең
бөтен көчен сарыф итә диярлек. Халык икесенең берсен сайларга тиеш була: чукынып христиан динен кабул итү яисә
хәерчелек, үлем. Аднаш хафиз, әлбәттә, бу ике нәрсә арасыннан кайсын сайларга кирәклеген әсәрдә ап-ачык итеп күрсәтә.
1
 Сираҗел-колүб. Казан: Казан университеты табгыханәсе, 1864.
Б. 91–95.
51
Чукындыру сәясәте әле Казанны алганчы ук бик киң кулланылганын Шиһабетдин Мәрҗани дә язып калдырган. Ибраһимнан соң хан булып калган олы улы Илһам (1479–1487)
әти се нең сәясәтен дәвам иттерә. Моны ошатмаган Иван III
Ка занга берсе артыннан берсе походлар оештыра. Соңгысы,
ягъни 1487 елдагысы нәтиҗәсендә Казан алына, ләкин хан лык
бетерелми, аның каравы Илһамны, аның әнисен, хатынын һәм
ике энесен – Мәликтаһир белән Ходайголны әсирлеккә алып
китеп, Вологда җиренә сөргенгә сөрәләр. Илһам үзе, әниләре
Фатыйма, Мәликтаһир тиздән шунда үләләр, Ходайгол һәм
Мә лик таһирның ике улын чукындыралар. Ходайгол Пётр
Иб ра һи мович исеме белән Иван III гә хезмәт итәргә мәҗбүр
була, хәтта аны бөек кенәзнең сеңлесенә өйләндерәләр1
.
Шулай ук 1549 елда Сафагәрәй үлгәч, аның ике яшьлек
улы Үтәмешгәрәйне хан итеп куялар, аның өчен әнисе Сөембикә идарә итеп тора, ләкин аларның икесен дә 1551 елда
Мәскәүгә әсирлеккә алып китәләр. Шунда Үтәмеш Александр
исеме белән чукындырыла, 1564 елда унсигез яшендә үлеп
китә; кабере Пётр Ибрагимович, ягъни Ходайголныкы, һәм
рус патшаларыныкы белән янәшә – кремльнең Архангель соборында2
.
1536 елда да татар сугышчыларының әсирлеккә төшкән
хатыннары һәм балаларының күпләп чукындырылуы тарихтан билгеле. Бу «Полное собрание летописей» хезмәтенең
VI томында бирелә: «Тое же зимы, лета 7044 (1536 г.), онех
прежде реченных татар жены же их видевше мужей своих,
по своей скверной вере, скорую и нужную смерть и погибши
1
 Мәрҗани Ш. Мөстәфадел-әхбар фи әхвали Казан вә Болгар (Казан
һәм Болгар хәлләре турында файдаланылган хәбәрләр). Казан: Татар. кит.
нәшр., 1989. Б. 115. 2
 Шунда ук. Б. 116.
52
же душею и телом, они же ярко от злаго сна воспрянувшие
и начаша приходяще молитися боголюбивому архиепископу
Макарию, просити святаго крещения. И пресвященный архиепископ Макарий посылал к государю великому князю Ивану Васильевичю всеа Русии и моля о них, чтобы их крестити,
хотя бо вся человеки спасти и в разум истинный привести; и
государь князь великий повеле их крестити. И архиепископ
Макарий повеле их роздати по священником соборным святей Софеи и по градским священником, где которым подобно
быти, и повели их учити по правилам… И просветити их святым крещением… А крестишася числом в Великом Новгороде жён 43, а детей 36, а во Пскове крестиша жён и детей 50
и един, а в Орешке 12, а в Кореле 30; и се елико множество
душ избыша козни лукаваго диявола и познаша святую православную веру…»1
1555 елда Аднаш хафиз китергән кыйссага охшаш вакыйга була. Халыкны елга буена алып чыгалар һәм икесенең берсен сайларга кушалар: яки мөселман диненнән ваз кичеп,
христианлыкны кабул итәләр һәм исән калалар, яки җәзалап
үтереләләр. Чукынырга риза булган кешеләрне исән калдырып монастырьларга озаталар, чукынырга риза булмаганнарны бәкегә атып батырып үтерәләр. Моңа дәлил итеп «Полное собрание летописей» хезмәтеннән түбәндәге язманы китерергә мөмкин: «В лето 7063 (1555 г.)… Да той же зимы, месяца генваря в 1-вторник, давали дияки по манастырем татар,
которые сидели в тюрьме и захотели креститись; которые не
захотели креститись, ино их метали в воду…»2
Моңа охшаш хәлләр, мөгаен, еш булгандыр. Әдип тә бу
кыйссаны юкка гына китерми. Ул халыкны иманын, бик зур
1
 История Татарии в материалах и документах. М.: Гос. соц.-экон. издво, 1937. С. 145. 2
 Шунда ук. С. 146.
53
корбаннар белән булса да, саклап калырга, дөнья дип, ахирәт ләрен югалтмаска, бу каршылыкларга сабыр итәргә өнди.
Чөнки әүвәл заманнарда яшәгән кешеләр, әсәрдән аңла шылганча, үзләренең хак диннәреннән ваз кичмәгәннәр, диннәрен ташларга ашыкмаганнар, иманнарын саклап калу өчен
дөр ләп янган утка да керергә курыкмаганнар. Алар җәһәннәм
уты ның бу дөнья утына караганда җитмеш мәртәбә көчлерәк,
газаплырак икәнен аңлаганнар, шуңа күрә утка курыкмыйча
сикер гәннәр. Аднаш хафиз бу кешеләрне үз заманы кешесе
өчен үр нәк итеп куя һәм, билгеле, алар кебек нык булырга
өнди, чөн ки бу дөнья һәм анда булган нәрсәләр чүп кебек бернәр сәгә дә тормый, дигән фикер уздыра. Моны аңлау өчен
суфичылыкка мөрәҗәгать итеп, суфилар күзлегеннән дә карарга кирәк.
«Дөнья тормышы суфилар өчен – диңгез, ахирәт – аның
ярлары, бу диңгезне кичеп, ярга чыгу өчен кешегә кирәк булган көймә – ул иманлылык, диндарлык. Кешеләр – диңгез
сәяхәтчеләре, кайчак алар, ярга җитә алмый, бу дөнья диңгезендә батып калалар, кайчагында теләкләренә ирешәләр –
ярга чыгалар»1
.
«Урта гасырлар Көнчыгыш фәлсәфи-эстетик фикер тарихында үлем темасы киң каралган. Бу проблеманы аңлауаңлатуда һәр фәлсәфи юнәлеш, мәзһәбнең үз карашы булып,
башкалардан аерылып торган. Мәсәлән, берәүләр Аллаһка омтылу юлында үлемне иң бөек хозурлык, бәхетле күчеш дип
санаса (суфичылык), икенчеләре анда дөньяда җыйган гөнаһлардан котылу юлын күрде (калям), өченчеләре исә үлемне
матди форманың рухны саклау өчен вакытлыча әверелеше
дип күрсәтте (исмәгыйлилек) һ.б.
1
 Сибгатуллина Ә.Т. Татар әдәбиятында суфичылык: чыганаклар, тематика һәм жанр үзенчәлекләре: филол. фән. док. дис. Алабуга, 2000.
Б. 170.
54
Фәлсәфи планда үлем проблемасы күп кенә галимнәрне
аптырауда калдырса, әдәби-эстетик планда бу тема язучыларга кешенең дөньядагы урынын күрсәтү өчен үзенчәлекле бер
юлга әйләнде. Урта гасыр Шәрык акыл ияләре бу мәсьәләгә
эстетик позициядән якын килеп, үлемнән ниндидер коточкыч
фаҗига ясамыйча, оптимистик, гуманистик идеалның тантана
итүе итеп сурәтләделәр. Рүдәки, Фирдәүси, Насыйр Хөсрәү,
Ибне Сина, Гомәр Хәйям, Җәлалетдин Руми кебек бөек аксакаллар фани дөньядагы явызлык, пассивлык күренешләре
белән килешмәүчәнлекне тәкърарлады.
Суфичылык үзенең эстетик доктринасында үлем темасын
иң югары ноктага күтәрә, дөньявилыктан ваз кичү, үлем анда
иң әһәмиятле мәсьәлә санала, шунлыктан суфичылык теоретиклары үлемне санламаган, искә алмаган укымышлыларны
хәтта нәфрәт утына тотканнар. Тасаувыф поэзиясендә җанның
Аллаһ рухы белән кушылырга омтылу идеясе матур-матур поэтик образлар, чагыштырулар тудырган»1
.
«Суфилар үлемнән курыкмыйлар, ә, киресенчә, шатланып
каршы алалар, чөнки алар үлгән кешенең рухы Аллаһ белән
кавыша, дип өмет итәләр»2
.
Димәк, суфилар өчен үлем ниндидер кайгы итеп түгел,
ә, киресенчә, шатлык кебек кабул ителгән, чөнки алар теге
дөньяда Аллаһы Тәгалә белән кавышканнар, җаннары илаһият
белән кушылган.
«Сираҗел-колүб» әсәрендә китерелгән Габдулла турындагы кыйсса Коръәннән һәм хәдисләрдән алынган. Коръәннең
«Буруҗ» («Каланча») сүрәсендә кыскача болай тасвирлана:
1
 Сибгатуллина, Ә.Т. Татар әдәбиятында суфичылык: чыганаклар, тематика һәм жанр үзенчәлекләре: филол. фән. док. дис. Алабуга, 2000.
Б. 171–172. 2
 Шунда ук. Б. 172.
55
«Чокыр ияләренә ләгънәт булды һәм һәлак булдылар. Канау
казып ул канауны ут белән тутыручы кяферләргә Аллаһның
ләгънәте булды. Кяфер гаскәре мөселманнарны утта яндырганда, патша үзенең якыннары илә, тамаша кылып, карап
утыралар иде. Алар мөэминнәрне утта яндырып газап кылуларына гуаһлардыр. Ул кяферләр мөселманнарны утта яндырырлык гаеп тапмадылар, мәгәр кодрәт иясе вә мактаулы
булган Аллаһка иман китергәннәре өчен генә аларны утта
яндырып газап кылдылар» («Буруҗ» («Каланча») сүрәсе,
4–8 аятьләр).
Нурулла хәзрәт төзегән Ногмани тәфсирендә бу аятьләр гә аңлатма һәм «Сираҗел-колүб» әсәрендәгечә эчтәлек
бирелә1
.
Коръәндә тагын шуңа охшаш аять бар: «Ий, сез, мөэминнәр! Аз гына гамәл белән, җиңел генә җәннәткә керергә исәпли сезме? Сездән әүвәлге кавемнәргә килгән авырлыклар әле
сезгә килгәне юк. Аларны ачлык, сырхау, бәла-казалар һәм сугыш авырлыклары тотты, хәтта көчләре бетте, пәйгамбәр һәм
аңа ияргән мөэминнәр әйттеләр: «Аллаһның ярдәме безгә кайчан булыр икән», – дип. Аң булыгыз! Төрле авырлыкка чыдап
һидәяттә нык торган мөэминнәргә Аллаһның ярдәме, әлбәттә,
бик якын» («Бәкара» («Сыер») сүрәсе, 214 нче аять).
«Әсхәбел-үхдүд» кыйссасы турында «Сахих Мөслим» җыен тыгында бер хәдис тә бар. Гадәттә аны «Сихерче һәм егет
ту рын дагы хәдис» дип атыйлар. Аның тулы эчтәлеге мәш һүр
хә дисләр җыентыкларында очрый. Нигездә, аның эчтә леге
«Сираҗел-колүб» әсәрендәгечә бирелә. Ләкин ахыры бераз
башкача тәмамлана: иман китергән кешеләрне утка берәм-берәм атканда, чират бер балалы хатынга җиткәч, бу хатын иманыннан ваз кичергәме, юкмы дип икеләнеп торганда, аның
1
 Коръән тәфсире. Казан: Татар кит. нәшр., 1996. Б. 657–658.
56
күкрәк имә торган баласы, телгә килеп: «Әни, сабыр ит, сикерергә курыкма, син хак юлда!» – дип әйтә1
.
Шушы ук темага «Сахих әл-Бохари» җыентыгында тагын
бер хәдис китерелә: Хәббәб бине әл-Аратт сөйләгән: «Бервакыт
Аллаһның рәсүле баш астына киемен куеп Кәгъбә күләгәсендә
ятканда, без аңа, мөшрикләрнең рәнҗетүләреннән зарланып,
үтендек: „Безнең өчен Аллаһтан ярдәм сорамассыңмы икән?
Безнең өчен Аллаһка дога кылмассыңмы икән?» Җавап итеп
ул әйтте: «Сезгә хәтле яшәгән кешеләрне тотып, чокыр казып, шунда ташлыйлар иде, соңыннан пычкы белән урталай
кисәләр иде, ләкин барыбер үз диннәреннән чыкмыйлар иде.
Шулай ук кешеләрне тимер тараклар белән итләрен тарыйлар
иде, ләкин барыбер үз диннәреннән чыкмыйлар иде»2
.
Бу кыйсса Рабгузыйның «Кыйсасел-әнбия» әсәрендә дә
китерелә. Сюжеты аның нәкъ «Сираҗел-колүб» әсәрендәге кебек. Ләкин кайбер детальләрдә аермалар бар. Мәсәлән, «Кыйса сел-әнбия» дә сихерче, картаюы сәбәпле, үзе патшадан бер
зирәк бала соратып ала. «Сираҗел-колүб»тә сихерчегә, гыйлем алырга дип, Йәэмән исемле гади бер кеше үзенең баласын җибәрә. Шулай ук «Кыйсасел-әнбия»дә егет теге сукыр
кешене күзле иткәч, патша «Кем сине терелтте?», – дип газаплый башлый һәм ул газапларга түзә алмыйча: «Мине теге
егет күзле итте»,– дип егетне сата. Егетне патша янына алып
килгәч, ул да: «Мине бу дингә заһид өйрәтте», – дип заһидне
сата3
. «Сираҗел-колүб» әсәрендә күзләре сәламәтләнгән кеше,
1
 Сахих Муслим. / Пер. И. Попова. В четырёх томах. Т. 4. Казань:
Иман, 2004. С. 842–843. 2
 Сахих аль-Бухари / Пер. В.Нирша. В двух томах. Т. 2. М.: Благотворительный фонд «Ибрагим Бин Абдулазиз Аль Ибрагим». 2002. С. 437. 3
 Рабгузый Б. Кыйсасел-әнбия. Пәйгамбәрләр тарихы. Казан: Дом печати, 2003. Б. 324–329.
57
күп ме генә газапланса да, барыбер егетне сатмыйча җәзала нып
үлә. Патша Габдулла белән заһидне үзе ничектер таба. Кем аркылы тапканы әйтелми1
. Димәк, Аднаш хафиз, әсәрне үзенчә
бераз үзгәртеп бирә. Монда аның сатлыкҗаннарга мөнәсәбәте
күренә. Аллаһ диненә кергән кешеләр берничек тә бер-берсен
сата алмыйлар, дигән фикер әйтә. Шуңа күрә Аднаш хафиз
мө селманнарның тискәре сыйфатларын күрсәтмәскә омтыла.
Әгәр дә күзе сәламәтләнгән кеше Габдулланы сатса яки Габдулла заһидне сатса, бу аларны үлем куркынычы астына куя,
патша аны җәзага тартачагы көн кебек ачык. Шуңа күрә:
«Синең гомерең башка мөселманның гомеренә караганда нәрсәсе белән кадерлерәк, яхшырак соң?» – дигән сорау куеп,
башка ке шенең гомере белән үзеңнең гомереңне саклап калу –
бик зур кабахәт эш, дип белдерә автор. Моның белән ул хыянәт проблемасын күтәреп чыга.
Тарихка күз салсак, татарлар арасында хыянәт итү, бербереңне сату кебек күренешләр бик таралган була. Мисал
өчен шул ук Шаһ Галине, шулай ук Мәскәү яклы партия әгъзаларын китерергә мөмкин. Казаннан киткәндә хыянәтче хан
Шаһ Гали дары мичкәләренә су агызып китә2
. Мәскәү яклы
партия әгъзалары да, хыянәтләре сәбәпле, Мәскәү тарафыннан бүләкләнәләр: «В этой связи необходимо отметить, что
представители татарской феодальной аристократии, являвшиеся сторонниками или членами московской партии, поступившие на московскую службу, получили вотчины и поместья и активно содействовали колониальной политике самодержавия»3
.
1
 Сираҗел-колүб. Казан: Казан университеты табгыханәсе, 1864. Б. 94.
2
 Фәхретдинов Р.Г. Казан ханлыгы // Казан утлары. 1999. № 10. 113 б.
3
 Григорьев А.Н. Христианизация нерусских народностей, как один из
методов национально-колониальной политики царизма в Татарии // Материалы по истории Татарии. Казань: Татгосиздат, 1948. С. 227.
58
Казан ханлыгын кире кайтарырга тырышкан азатлык хәрәкәт ләрендә дә кайбер татар төбәкләре катнашмый. Киресенчә,
үз милләттәшләрен сатып, Мәскәү хөкүмәтенә булышалар.
Моны тануы авыр булса да, бу бик күп хезмәтләрдә телгә алына: «Вместе с тем единение не было всеобщим. Татарское население правобережных районов Волги (Горной стороны) в
основном не принимало участия в освободительной борьбе.
Более того, оно нередко поддерживало русские войска, подавляя выступления своих соплеменников»1
.
Аднаш хафиз, шулай ук, тагын Җирҗис пәйгамбәр кыйссасын китерә. Бу кыйсса да «Әсхәбел-үхдүд» кыйссасы белән
охшаш. Мәүсаль җирендә Дәдьянә исемле бер залим падишаһ
була. Бер көнне ул Әфлүн исемле потын алтын-көмеш, энҗе,
гәүһәр белән бизәп, башына таҗ кидереп, сахрага чыгарып
алтын тәхеткә утыртып куя. Аның янына чокыр казытып ут
яга. Халыкка шул потка сәҗдә кылырга куша. Кем сәҗдә кылмый – аны шул чокырга ыргытырга боера. Бу арада Җирҗис
пәйгамбәр, сәүдәгәр буларак, бу шәһәргә килә. Ул патшаның
бу эшен күреп, аңа каршы чыга, аны Аллаһ диненә чакыра.
Аны агачка бәйләп, тимер тараклар белән итен тарыйлар, тимер чыбыкны кыздырып, Җирҗис галәйһиссәламнең табаныннан кертеп, тамагыннан чыгаралар. Аллаһ кодрәте белән,
ул исән кала. Халык бу хәлне күргәч, аның диненә авыша
башлый. Шуннан аны зинданга ябып куялар, аш-су бирмичә
тоталар, бәйләп бер зур ташны аркасына бастырып куялар.
Бер фәрештә ул ташны Җирҗис галәйһиссәлам аркасыннан
ала, ризык бирә, шәраб эчерә һәм зинданнан чыгара. Патша
ике такта арасына Җирҗис галәйһиссәламне куеп, пычкы
белән ярып, итен арысланнарга ташлыйлар. Аллаһ кодрәте
1
 История Татарстана: Учебное пособие для основной школы. Казань:
Тарих, 2001. С. 105.
59
бе лән арысланнар аны ашамыйлар, Аллаһ Тәгалә аны кабат
тергезә, бер фәрештә килеп ризык ашата, шәраб эчертә. Җирҗис га ләйһиссәлам тагын патшаны Аллаһ диненә чакыра.
Патша вә зирләре белән киңәшләшә, бер вәзире үтерү ысулын
тәкъдим итә. Үгез сурәтен ясап, эчен нефть белән тутыралар,
Җирҗис галәй һиссәламне шул үгезгә куеп, ут төртәләр һәм ул
вафат була. Аллаһ аны кабат терелтә һәм Җирҗис пәйгамбәр
патшага әйтә: «Әгәр Аллаһы Тәгаләгә иман китермәсәң, минем пәйгамбәр икәнемә ышанмасаң, Ул сине газап кылачак».
Патша шарт куя: «Әгәр бу багана кабат агачка әверелеп яшәрсә, җимешләр бирсә, синең динеңне кабул итәрмен», – ди.
Җир җис галәйһиссәлам дога кыла һәм Аллаһ кодрәте белән
теге багана яшәреп, нигъмәтләр пәйда була. Халыкның бер
өлеше, иман китереп, мөселман була. Патша барыбер иман
китер ми, тагын бер шарт куя: «Бездән элек үлгәннәр терелсен, һәм синең пәйгамбәрлегеңә таныклык бирсеннәр, шуннан соң сиңа ышанырбыз», – ди. Җирҗис галәйһиссәлам дога
кыла һәм Аллаһ кодрәте белән зиратта җиде кеше терелеп,
әйтә ләр: «Әй падишаһ, зинһар, иман китер, без дә мөселман
булма ганга газапландык». Патша барыбер иман китерми,
Җир җис галәһиссәламне тотып, бер сукыр карчык өенә, ризык
бирмичә, ябып куялар. Аллаһ кодрәте белән бер казык, агачка әверелеп, җимешләр бирә, теге сукыр карчыкның күзләре
күрә башлый, ул иман китерә. Патша тагын шарт куя: «Әгәр
минем Әфлүн исемле потыма сәҗдә кылсаң, иман китерермен», – ди. Патшаның хатыны иман китерә, моның өчен патша аны җәзалап үтерә. Җирҗис галәйһиссәлам потка табынудан баш тарта, Аллаһка дога кыла һәм күктән ут төшеп, патшаны һәм бөтен кяферләрне көйдереп һәлак итә1
.
1
 Сираҗел-колүб. Казан: Казан университеты табгыханәсе, 1864.
Б. 81–89.
60
Бу кыйсса белән дә әдип үзенең әйтергә теләгән фикер ләрен
куәтли. Монда да киная бар: шушы патша образы аша Явыз
Иванны яки аның тарафыннан Казан белән идарә итү өчен куелган залим җитәкчеләрне сурәтли сыман. Шушы патша кебек үк, ул да халыкны талый һәм моның белән генә туктап
калмыйча, иманнарыннан да, диннәреннән дә ваз кичтерергә
тели. Аднаш хафиз халыкны шушы сәясәткә каршы торырга
өнди. Әмма ул беркайчан да корал белән каршы чыгуны күз дә
тотмый, ә моңа каршы халыкка үзләренең ныклыгын, сабырлыгын, иманын, игътикадын куеп җиңәргә өнди. Әгәр дә бу
эштә нык торсалар, авырлыкларга сабыр итсәләр, залим патшалардан Аллаһ аларны Үзе саклаячак, ахыр чиктә патша,
хурлыкта калып, һәлак булачак икәненә Аднаш хафиз чын күңелдән ышана һәм башкаларны да шуңа ышандырмакчы була.
Залим патшалар проблемасын тикшергәндә Аднаш хафизның Мәхмүд әл-Болгари белән күпмедер дәрәҗәдә охшашлыгы күренә. Мәхмүд әл-Болгари Сәгыйт бине Җабир турында хикәя китерә. Анда Хәҗҗаҗ исемле хәлифә золымыннан
Сәгыйт бине Җабир тау куышына качып китә. Хәлифә боерыгы белән аны эзләп табып китерәләр. Үзенә каршы сүз әйткәне
өчен, хәлифә аның башын кисәргә боера. Сәгыйт бине Җабир
моңа шатланып: «Шаһит булсам, минем дәүләтем һәм бәхетем
булачак», – дип, җәннәтне күздә тотып, бер дә курыкмыйча
үлемне кабул итә. Шәйх Хәсән Басри Сәгыйтнең үтерелгәнен
белгәч: «Йә, Раббым, ул Хәҗҗаҗны үтер!» – дип дога кыла
һәм хәлифә, кырык көн чиләнеп ятып, үлә. Берәү Җәҗҗаҗны
төшендә күрә: ул әйтә: «Һәр җәзалап үтергән кеше өчен мине
берәр тапкыр, Сәгыйт өчен җитмеш тапкыр тәмугта үтереп
җәзаладылар»1
.
1
 Әл-Болгари М. Нәһҗел-фәрадис; әсәрне басмага әзерләүче, кереш
мәкалә авторы Ф. Нуриева. Казан: Татар кит. нәшр., 2002. Б. 287–290.
61
Мәхмүд әл-Болгари халыкка җәбер-золым китерә торган
патшаларны тәнкыйтьли, гаделлеккә чакыра. Аның залим
патшаларга җәза бирүе Аднаш хафиз кебек ислам идео ло гиясеннән чыгып карала. Алар иҗатының охшашлыгы нәкъ менә
шушы яктан күзәтелә. Ләкин Мәхмүд әл-Болгари сурәтләгән
залим патша кешеләрне физик яктан гына эзәрлекли, ә Аднаш
хафиз сурәт ләгән залим патша халыкны физик яктан да, рухи
яктан да эзәрлекли.
Казан ханлыгында яшәп иҗат иткән шагыйрь Мөхәммәдъяр
хәтта кяфер патшаның гадел була алуына ышана һәм, аның
фи керенчә, гадел кяфер патша, залим мөселман патшага караганда, халык өчен яхшырак була ала:
«Көфер берлә мәмләкәт булмас хәраб,
Золым берлә екылыр улуг йөдәп;
Көфер вә кәфир нәфсенә кыйлыр зийан,
Золым берлә булыр ил хале яман»1
.
Шулай итеп, Казан ханлыгы яулап алынгач, халык дәү ләтсез калгач, рухи яктан изелүгә дучар булгач, әдипләрнең фикер ләре һәм карашлары үзгәрә.
Гадә углы Шәдәд турындагы кыйсса да бик кызыклы.
Ул бик бай кеше була. Бер көнне ул, үзенең бөтен байлыгын
җыеп, җир йөзендә үзенә күрә бер җәннәт бакчасы төзи башлый. Ул аны бик мул итеп төзи, анда җаның теләгән нәрсә
була, ул җиләк-җимешләр дисеңме, алтын-көмеш сарайлар
дисеңме. Шәдәд үзен Аллаһ дәрәҗәсенә күтәрә һәм әйтә: «Әй,
кешеләр, менә мин сезгә күк Аллаһысыныкы кебек җәннәт
бар кылдым!». Ул бик масая башлый. Шунда Аллаһ Җәбраил
1
 Мөхәммәдъяр. Нуры содур; кереш сүзне, текстларны, искәрмәләр һәм сүзлекне хәзерләүче Ш. Абилов. Казан: Татар. кит. нәшр., 1966.
Б. 85.
62
фәрештәне җибәреп, ул бик каты аваз чыгарып Шәдәдне һәм
аның кешеләрен һәлак итә1
.
Моннан аңлашылганга, Шәдәд кешеләрне байлык белән
алдап кызыктырмакчы була, кешеләрне көферлеккә чакыра.
Безнең Казан ханлыгы яулап алынгач та, бу сәясәт чиркәү тарафыннан бик актив кулланыла. Кешеләргә, үз диннәреннән
ваз кичсәләр һәм, чукынып, христиан диненә күчсәләр, матди
бәйсезлек, кайбер салымнардан азат ителү, төрле өстенлекләр
вәгъдә ителә:
«Крещение проводилось насильственными административными мерами воздействия и при помощи льгот, предоставлявших принявшим христианство, как-то: освобождение на
известный срок от уплаты ясака, предоставление лучших земельных и лесных угодий новокрещённым и др.»2
.
Кем чукынырга теләми, аларны, киресенчә, бик зур салымнар түләргә мәҗбүр итәләр. Бигрәк тә морзаларны, ягъни феодаль катлауны христиан диненә кертергә тырышалар.
Чөнки гади халык аларның сүзләренә колак салган, тыңлаган
һәм хөрмәт иткән.
«Морзалар чукынган очракта утарларын һәм крәстиәннәрен кире кайтарып кына калмыйлар, ә дин алмаштырган өчен
аларга хәтта 10 тәңкә акча да вәгъдә ителә; чукынган очракта хатын-кызлар – 5, бала-чага 2,5 тәңкә акча алырга тиеш
булган. Йомышлы татарларга чукынган өчен акчалата бүләк
икеләтә кимрәк билгеләнә»3
.
1
 Сираҗел-колүб. Казан: Казан университеты табгыханәсе, 1864.
Б. 96–100. 2
 Григорьев А.Н. Христианизация нерусских народностей, как один из
методов национально-колониальной политики царизма в Татарии // Материалы по истории Татарии. Казань: Татгосиздат, 1948. С. 228. 3
 Ислаев Ф.Г. Чабаталы морзалар // Идел. 2000. № 6. Б. 20.
63
Шулай итеп, Казан алынып бетү белән Мәскәү хөкүмә те
татарларны һәртөрле ысуллар белән хәйләләп, кыстап, җә берләп булса да христианлыкка өнди башлаган.
«…А которые татаровя похотят креститись своею волею,
а не от неволи, и ему тех велети крестити, и лутчих держати у себя в епископе и поучати всему крестьянскому закону,
и покоити их как мочно, а иных раздавати крестити по монастырем; а как новокрещены из под научения выдут, и архиепископу их звати к себе ясти почасту, а поити их у себя за
столы квасы, а после стола посылати их поити мёдом на загородской двор»1
.
Аднаш хафиз татарлар алдында килеп туган бу афәттән
котылу өчен тагын бер юл тәкъдим итә. Ул – качып китү яки
һиҗ рәт кылу. Әдип бөтен татарларның да, иманнарын саклап
калу өчен, шундый зур корбаннарга барырга, нык торырга көчләре җитмәүләрен аңлый. Чөнки араларында зәгыйфь иманлы
кешеләр дә булырга мөмкин һәм аларга бу фетнәдән башка җиргә качып китү кулайрак һәм файдалырак була, дип саный автор.
Бу юлны күрсәтү өчен Аднаш хафиз «Әсхабел-кәһеф»
кыйссасын китерә. Аның кыскача эчтәлеге түбәндәгечә:
Үзен Аллаһ урынына куйган бер патша була. Көннәрдән
бер көнне аңа фарсы иленә яу килгәнен әйтәләр. Шунда куркуыннан аның башыннан таҗы төшеп китә һәм янындагылар бу хәлгә хәйран калалар. Йәмлиха исемле бер ярдәмче
карендәшләренә әйтә: «Бу курка торган патша ничек тәңре
булсын? Безне яраткан бер Аллаһ кына тәңре була ала». Алар
иман китерәләр һәм патшадан качып китәләр. Юлда алар бер
көтүчене очраталар. Ул да, иман китереп, бу егетләргә кушыла.
Көтүченең Кыйтмир исемле эте була. Аны куып кайтармакчы
1
 История Татарии в материалах и документах. М.: Гос. соц.-экон. изд-во,
1987. С. 146.
64
булалар, ләкин ул, телгә килеп: «Мин сезне дошманнан саклармын», – дип әйтә. Бу могҗизаны күргәч, алар этне үзләре
белән алырга булалар. Егетләр бер тауга килеп җитәләр. Анда
эчәргә – чишмә, ашарга хөрмә агачы корыган була. Болар ашыйлар-эчәләр һәм тау тишегенә кереп йокларга яталар. Шун да
Алла һы Тәгалә аларның җаннарын ала, яки уяна алмаслык итеп
йоклата. Патша егетләрне эзләп таба һәм, боларның мәетләр
кебек ятканнарын күреп: «Болар инде үлгәннәр икән», – дип,
китә. Егетләр Аллаһы Тәгалә кодрәте белән өч йөз тугыз ел
яталар. Соңыннан торып, гаҗәпләнәләр: чишмә кипкән, хөрмә агачы корыган була. Йәмлиханың кесәсендә бер көмеш
була, шуны алып, шәһәргә ризык алып кайтырга китә. Ашчыга бу акчаны биргәч, ул, гаҗәпләнеп, Йәмлихадан бу акчаны кайдан алуын сорый. Йәмлиха: «Үземнең хәләл акчам», –
дип җавап бирә. Ләкин ашчы аны патша янына алып бара.
Бу патша мөселман була. Йәмлиха аңа бөтенесен сөйләп бирә.
Ләкин шәһәрдә аны беркем дә белми һәм танымый. Фәкать
бер карт заһид аны танып: «Минем бабам сезнең качып китүегез турында сөйләгән иде», – дип әйтә. Йәмлиха өч йөз тугыз
ел үткән булганга бик гаҗәпләнә, халык та бу могҗизага шакката. Патша Йәмлиха белән ике бәген тауга җибәрә. Йәм ли ха
үзенең иптәшләренә өч йөз тугыз ел үткәнен сөйли. Егет ләр:
«Безгә дөнья кирәк түгел, ахирәт кирәк; безне үтер сәң иде,
йә Аллаһ», – дип дога кылалар һәм үләләр. Йәмли ха белән
килгән бәкнең берсе мөселман, берсе кяфер була. Мөсел ман
бәк бу җиргә мәчет төзетергә тели. Кяфер бәк кәли сә (чиркәү) төзетмәкче була. Икесе арасында сугыш башлана. Мөселманнар ярдәмгә киләләр, мөселман бәк кяфер бәкне үтерә,
соңыннан мөселманнар бөтен кяферләрне юк итәләр, малларын ганимәт итеп алалар, бу җирдә мәчет салалар имеш1
.
1
 Сираҗел-колүб. Казан: Казан университеты табгыханәсе, 1864. Б. 124.
65
Аднаш хафиз динен саклап калу өчен качкан кешеләрне
Аллаһы Тәгаләнең ташламавын, аларга һәрвакыт ярдәм итүен,
үзенең кодрәте белән төрле могҗизалар кылып, бәлаләрдән
коткаруын ассызыклый. Чөнки бөтен галәм Аның кулында,
яшәү белән үлем, вакыт төшенчәсе тулаем Аңа буйсына, фәкать Аңа ышанырга, тәвәккәл кылырга, ярдәм сорап Аңа гына
мөрәҗәгать итәргә кирәк.
Бу кыйсса Рабгузыйның «Кыйсасел-әнбия» әсәрендә дә
китерелгән. Нигездә ул анда да нәкъ «Сираҗел-колүб»тәгечә
бирелә. Ләкин «Сираҗел-колүб»тә егетләр тауга килгәч, алар
өчен ашарга хөрмә агачы һәм эчәргә чишмә суы әзерләнгән
була, әйтерсең лә Аллаһы Тәгалә махсус аларның килүенә бу
нигъмәтләрне әзерләп куйган1
. «Кыйсасел-әнбия»дә исә бу турыда берни дә әйтелми.
«Сираҗел-колүб» әсәрендә, «Кыйсасел-әнбия»дән аермалы буларак, Аллаһы Тәгаләдән башка беркемнән курыкмаска, дигән фикер өстәлә. Мәсәлән, көтүченең эте егетләргә:
«Кем Аллаһка ышанса һәм тәвәккәл кылса, ул дошманнардан куркырмы?» – дигән риторик сорау куя2
. Шулай ук ашчы
Йәмлиханы мәлик янына алып барырга җыенгач, Йәмлиха
аңа: «Мине мәлик берлә нигә куркытасың, мин Аллаһы Тәгаләдән үзгә һич кешедән курыкмасмын», – дип әйтә3
.
«Кыйсасел-әнбия»дә патша тычканнан курыкса4
, «Сираҗел-колүб»тә патша фарсы иленә килгән яудан куркып, башыннан таҗы төшеп китә. Шулай ук егетләрнең исемнәре дә
әсәрләрендә төрлечә бирелә. Бу аларның чыганаклары төрле
1
 Сираҗел-колүб. Казан: Казан университеты табгыханәсе, 1864.
Б. 118. 2
 Шунда ук. Б. 118.
3
 Шунда ук. Б. 121.
4
 Рабгузый Б. Кыйсасел-әнбия. Пәйгамбәрләр тарихы. Казан: Дом печати, 2003. Б. 336.
66
булуы белән аңлатыладыр. Гомумән, ислам чыганакларында
егетләрнең төгәл саны билгеле түгел, шул сәбәпле исемнәре
дә төрле булуы ихтимал. «Сираҗел-колүб» әсәрендә алты егет
Юныс, Зәрьюныс, Бүзлүс, Йәмлиха, Мәксилминә, Милсилинә
исемнәре белән бирелә1
. «Кыйсасел-әнбия» әсәрендә алар
Йәм лиха, Мәкешлинә, Мәшлинә, Мәрнуш, Дәбернуш, Шәзүнүш исемнәре белән бирелә2
. Этнең исеме (Кыйтмир) ике
әсәрдә дә бер үк килә. «Сираҗел-колүб» әсәрендә көтүченең
Әркам исемле булуы да әйтелә3
, «Кыйсасел-әнбия»дә аның
исеме телгә алынмый.
Коръәндә бу егетләр турында «Кәһеф» («Тау тишеге»)
сүрә сендә бик ачык итеп сөйләнелә, егетләрнең ничәү булганнары гына төгәл әйтелми: «Тау тишегендә калган егетләрнең
саны хакында бәгъзеләр әйттеләр: «Ул егетләр өчәү булып,
дүртенчесе этләре иде», – дип. Вә бәгъзеләре әйттеләр: «Ул
егетләр биш булып, алтынчысы этләре иде», – дип. Ләкин
шулай әйтүләре белеп түгел, бәлки зан гынадыр. Вә мөселман нар әйтерләр: «Ул егетләр җиде булып, сигезенче этләре
иде», – дип. Әйт: «Ул егетләрнең санын Раббым белә, аларның хәлен аз кемнәр белер». Син алар хакында кемнәр белән
бәхәсләшмә, мәгәр Коръәндә әйтелгәннәрне генә әйт вә аларның хәлен һичкемнән сорама» («Кәһеф» («Тау тишеге») сүрәсе, 9–22 нче аятьләр).
«Кыйсасел әнбия»дән аермалы буларак, «Сираҗел-ко лүб»
әсәрендә өстәмә детальләр кертелгән. Әсәр ахырында мө селман бәге егетләр үлгән җиргә мәчет төзетмәкче була, кяфер
1
 Сираҗел-колүб. Казан: Казан университеты табгыханәсе, 1864.
Б. 115. 2
 Рабгузый Б. Кыйсасел-әнбия. Пәйгамбәрләр тарихы. Казан: Дом печати, 2003. Б. 336. 3
 Сираҗел-колүб. Казан: Казан университеты табгыханәсе, 1864.
Б. 117.
67
бәге кәлисә (чиркәү) төзетмәкче була. Болар сугыша башлыйлар, мөселманнар килеп – мөселман бәге, кяферләр кяфер
бәге яклы булалар. Ахырдан мөселманнар җиңә, кяферләрнең
малларын ганимәт итеп алалар һәм бу җиргә мәчет салалар1
.
Авторның христианнарга карата нәфрәте монда күзгә бәрелеп
тора. Бу, әлбәттә, татарларны христианлаштыру белән бәйле
булган, чөнки кәлисә фәкать христианнарда гына була, потка
табынучыларда ул потханә дип бирелә.
Аднаш хафиз бу темага тагын Муса пәйгамбәр һәм аның
кавеме турында кыйсса (риваять) китерә. Аның кыскача эчтәлеге түбәндәгечә:
Муса пәйгамбәр, үзенең кавемен ияртеп, Фиргавеннән
кача. Фиргавен артларыннан куа китә. Муса кавеме зур дәрьяга очрый. Бер якта дәрья, икенче якта Фиргавен гаскәре. Нишләргә белмәгәндә, Муса пәйгамбәр Аллаһтан дога кылып сорый һәм дәрья икегә аерылып юл хасил була. Ләкин аның кавеме анда керергә курка, чөнки балчык юеш була, анда аяклар
бата. Муса пәйгамбәр янә дога кыла һәм балчык кибә. Муса
кавеме бу дәрья эченнән чыгып китә. Фиргавен һәм аның гаскәре дә алар артыннан керәләр, шунда Аллаһы Тәгалә дәрьяны кабат үз хәленә кайтара, Фиргавен һәм аның гаскәре суда
тончыгып үләләр2
.
Шулай итеп, үз гомерләрен һәм иманнарын саклап калу
өчен автор качып котылу юлын күрсәтә.
Бу кыйссаның сюжеты Рабгузыйның «Кыйсасел-әнбия»
әсә рендә дә нәкъ «Сираҗел-колүб» әсәрендәгечә бирелә.
Бу кыйсса да, әлбәттә, Коръәннән алынган: «Фиргавен кавемен нән сезне коткаруыбызны да хәтерләгез! Алар сезне яман
газап белән газаплап, кыз балаларыгызны калдырып, ир
1
 Сираҗел-колүб. Казан: Казан университеты табгыханәсе, 1864.
Б. 123–124. 2
 Шунда ук. Б. 55–58.
68
балаларыгызны бугазлый иделәр. Бу эшләр сезгә Раббыгыздан бәла вә зур каза иде. Янә фикер итегез, ярдык Без сезләргә
дәрья ны һәм сезне коткарып, Фиргавен кавемен һәлак иттек
суда батырып, үзегез дә карап тордыгыз» («Бәкара» («Сыер»)
сүрәсе, 49–50 нче аятьләр).
Үз гомереңне һәм динеңне саклап калыр өчен, ислам дине
буенча качып китәргә яки һиҗрәт кылырга ярый. Ярый гына
түгел, бу хәтта мәҗбүри дә булып санала. Мәсәлән, Мөхәммәд пәйгамбәр һәм аның сәхабәләре Мәккә шәһәре мөшрикләренең рәнҗетүләренә, газаплауларына, мыскыл итүләренә
түзә алмыйча, Мәдинә шәһәренә күчеп китәләр. Коръәндә дә
һиҗрәт турында аятьләр бар.
Чыннан да, тарихтан мәгълүм булганча, татар халкының
күбесе төрле якларга качып китәләр:
«Чтобы спастись от рук русских, разбежались они в разные стороны. Большинство их разбежалось в сторону запада в
Крым и на Кубань; в тех местах, говорят, есть город Бахчисарай;
путешественники о нём говорят, что он большой город, другой город называется Яхсай. В понизовье городов было много:
Ак-Тубя (Актюбинск), Сары-Танг, Сарайчик, Куске, крепость
Ишан. Многие переселились на реку Джим и Куан. Смешались с киргизами и превратились в киргизский народ. Около
города Уфы, на реке Белой, там, где впадает река Дема, была
крепость Кунгурат; жители оттуда переселились в Ургенч.
Там соорудили крепость и её назвали тоже Кунгуратом»1
.
«Ихтиляльдә (1552–1558) иштирак кылган татарларның
авыллары яндырылган, аларның күбесе Уралга таба, Себергә
таба да качканнар»2
.
1
 История Татарии в материалах и документах. М.: Гос. соц.-экон. изд-во,
1937. С. 123. 2
 Гобәйдуллин Г. Тарихи сәхифәләр ачылганда. Сайланма хезмәтләр.
Казан: Татар. кит. нәшр., 1989. Б. 167.
69
«Казан өлкәсендә калган татарлар да качып вә куылып
яхшы мөнбит җирләрдән китеп, начар, таулы, коры урыннарга китеп утырганнар, аларның калдырып киткән урыннарын,
мөн бит кырларын колонизаторлар ишгаль итә баралар, яисә
усал Мәскәү түрәләре, алпавытлары төрле бәһанәләр белән
та тарларны куып, үзләре аларның җирләрен ишгаль итәләр»1
.
«Сахих әл-Бохари» җыентыгында Әбү Хөрәйрәдән түбәндәге хәдис китерелә: Аллаһның рәсүле саллаллаһү галәйһи вә
сәлләм әйткән: «Шундый фетнәләр чыгар, ул вакытта утырып
торучы басып торучыга караганда хәерлерәк булыр, басып торучы атлап баручыга караганда хәерлерәк булыр, атлап баручы йөгереп баручыга караганда хәерлерәк булыр. Кем алар
янына барса, алар аны һәлак итәрләр. Шуңа күрә ул выкытта
кем алардан качу урыны тапса, тизрәк качсын»2
.
Аднаш хафиз әле бу ике кыйсса белән генә чикләнмичә,
кяферләрнең золымыннан Ильяс пәйгамбәрнең дә тауларга качып, анда җиде ел яшәгәнлеген сурәтли3
. Шулай ук Гозәер
пәйгамбәр дә, халыкны Аллаһ диненә чакырып йөргәндә, бер
бик явыз патша шәһәрне басып алгач, ишәгенә атланып шәһәрдән качу ягын карый4
.
Шул ук вакытта Аднаш хафизның карашларында каршылыклы фикер дә бар кебек. Мәсәлән, Юныс пәйгамбәр белән
бәйле вакыйгада. Аның кыскача эчтәлеге түбәндәгечә:
Юныс пәйгамбәр үз халкын Аллаһ диненә чакыра башлый,
ләкин аның кавеме аны кабул итми, кире кага. Шунда Аллаһ
1
 Гобәйдуллин Г. Тарихи сәхифәләр ачылганда. Сайланма хезмәтләр.
Казан: Татар. кит. нәшр., 1989. Б. 167. 2
 Сахих аль-Бухари / Пер. В.Нирша. В двух томах. Т. 2. М.: Благотворительный фонд «Ибрагим Бин Абдулазиз Аль Ибрагим», 2002. С. 402. 3
 Сираҗел-колүб. Казан: Казан университеты табгыханәсе, 1864.
Б. 70–71. 4
 Шунда ук. Б. 87–91.
70
Юныс пәйгамбәргә, бу кавем өстенә газап җибәрәчәкмен, дип
кисәтә. Юныс пәйгамбәр бу кавемгә газап килсә, мин болар арасында калып үзем зыян күрермен дип, бу җирдән китә. Аллаһ
болар өстенә ут җибәргәч, бу халык куркып Юныс пәй гам бәрне эзли башлый, ләкин тапмый һәм һәлак була. Юныс пәй гамбәр үзе өчен куркып халкын ташлап киткән өчен Аллаһ аны
җәзалый: аны бер балык йота һәм ул берничә көн шул балык
карынында яши. Соңыннан гөнаһысы өчен тәүбә кылгач, Аллаһ аның тәүбәсен кабул итә һәм балык карыныннан чыгара1
.
Ләкин бу риваять яки кыйсса югарыда китерелгән кыйссалардан аерыла. Юныс кавеме үзләре теләп көферлектә була,
аларны беркем дә иман китерүдән тыймый. Шуңа күрә аларны ташлап китү зур җинаять булып санала. Юныс пәйгамбәр
ниндидер залим патшадан качып китми, ә Аллаһы Тәгаләнең
тиздән җибәрәчәк газабыннан кача. Шуның өчен дә автор аны
тәнкыйтьли.
Безнеңчә, Юныс пәйгамбәр турындагы кыйсса чукындырылган керәшен татарларын башка мөселман татарлары ның
кире үз диннәренә әйләнеп кайтырга чакырмавына, газаптан
куркып, ташлап китүләренә аллегориядер.
Тарихтан белүебезчә, татарларны көчләп чукындыргач,
керә шен татарлары барлыкка килә. Аларны башка татарлардан
аерып, аерым бер керәшен авыллары ясыйлар. Әдип аларны
ташларга ярамый, киресенчә, рус чиркәвенең дин буенча эзәрлек ләвенә карамыйча, аларны кире үз иманнарына чакырырга,
үгет ләргә кирәк, дип белдерә. Әгәр дә татар халкы аларны ташласа, мөртәдләр, дип кире какса, Аллаһы Тәгалә каршында зур
гөнаһлы булалар һәм, балык карынына эләккән кебек, азатлыкларын югалтачаклар, дип әйтергә тели.
1
 Сираҗел-колүб. Казан: Казан университеты табгыханәсе, 1864.
Б. 40–43.
71
Юныс пәйгамбәрнең вакыйгасы да Коръәндә китерелә:
«Юныс ны да хәтерләгез, ачуланып кавеменнән аерылып китте, ул уйлады: кавемен ташлап киткән өчен аңа Безнең хөкем
булмас, дип. Ул караңгыда яки балык эчендә дога кылып әйтте:
“Йә, Аллаһ, синнән башка һич Илаһ юк, мәгәр Син генә, Сине
һәр кимчелектән пакь дип беләмен, Синең рөхсәтеңнән башка кавемемне ташлап китүем белән үземә золым итүчеләрдән
булдым”» («Әнбия» («Пәйгамбәрләр») сүрәсе, 87 нче аять).
«Сираҗел-колүб» әсәрендә Зөлкифел турындагы бүлектә
өч бертуган хакындагы кыйсса бик кызыклы. Бу өч бертуганның икесе бик изге кеше, ә өченчесе түрә була. Шул түрә хакимлек иткәндә бик яман эшләр эшли, гадел булмый, бик
күп гөнаһлар җыя. Соңыннан ул тәүбә итәргә уйлый һәм туганнарыннан: «Аллаһ мине кичерерме икән?», – дип сорый.
Карендәшләре: «Алай түгел, кеше күпме генә гөнаһ кылса да,
тәүбә ишекләре ябылмый»,– дип әйтәләр. Ул түрә бер карендәшенә фәлән җирдә торучы бер заһид янына барып, Аллаһ
тәүбәмне кабул итәрме икән, дип сорап кайтырга куша. Тегесе барып сорый, заһид: «Һичшиксез, Аллаһның рәхмәте киң,
кичерер», – ди. Түрә карендәшеннән, шул заһид язмача язып
җибәрсен, дип сорый. Ул заһид аңа язмача «Аллаһ сине кичерер», – дип язып җибәрә. Шуннан соң бу түрә шул заһидкә
барып хезмәт итә. Соңыннан икенче бер заһид янында яши.
Заһид үлгәч аның кабере өстендә бер хат пәйда була. Анда:
«Әй заһид, мин түрәне ярлыкадым, аңа оҗмах насыйп иттем», – дип язылган була1
.
Бу түрә образы аша Шаһ Гали бирелергә мөмкин. Бу турыда Мәсгут Гайнетдинов та язып чыга2
. Шаһ Гали, беренчедән,
1
 Сираҗел-колүб. Казан: Казан университеты табгыханәсе, 1864.
Б. 76–79. 2
 Гайнетдинов М.В. «Сирадж ал-кулюб» // Средневековая татарская
литература (VIII–XVIII вв.). Казань: ФЭН, 1999. С. 144.
72
түрә була, ягъни Казан ханлыгы, Касыйм ханлыгы белән идарә итә; икенчедән, бик күп яман эшләр кыла. Ул үз туган иленең иминлеге өчен бөтенләй көрәшми, киресенчә, рус хөкүмәтенең бер ялчысы, куштаны була. Татар халкы аңа бик каты
рәнҗи. Сөембикә ханбикәне көчләп хатынлыкка алып, ул аны
рәнҗетеп, мыскыл итеп яши. Шаһ Галинең хыянәтен, татар
халкына китергән зыянын санап бетергесез. Ләкин күпме генә
гөнаһлар, яман эшләр кылса да, автор аны иманга, изгелеккә, тәүбә итәргә чакыра. Әгәр ул чын күңелдән тәүбә итсә,
Аллаһы Тәгалә аны кичерер, ярлыкар, дигән фикер әйтә, ялгышлыкларын төзәтер өчен форсат биреп, аңа әсәрдәге түрә
үрнәгенә иярергә куша кебек.
Аднаш хафиз әсәрендә күтәрелгән проблемаларның тагын
берсе – кеше хакына керү. Бу исә ашъяулык иңү турындагы
риваятьтә чагыла. Гайсә галәйсһиссәлам үз кавемен ураза тотарга чакыра һәм, моны эшләсәгез, Аллаһы Тәгалә сезгә теләгәнегезне бирер, дип вәгъдә итә. Болар утыз көн ураза тоткач,
Гайсәдән Аллаһы Тәгаләнең ашамлык белән ашъяулык җибәрүен сорыйлар. Гайсә дога кыла һәм Аллаһы Тәгалә күктән
ашъ яулык иңдерә, ләкин кисәтә: «Әгәр дә моннан соң көферлек
кылсагыз, бик каты газаплармын». Ашъяулык иңгәч, Гайсә кавеме куркудан ашаудан баш тарталар. Гайсә дәрвиш-мескеннәрне
чакыртып, аларны ашата. Икенче көнне тагын ашъяулык иңгәч,
Гайсә шарт куя: «Бүген тагын дәрвишләр, мескеннәр ашасыннар, иртәгә сез – байлар ашарсыз». Ләкин аның кавеме риза
булмый, Гайсәне сихерче дип атап, көферлек кылалар. Иртән
торсалар, алар дуңгызлар һәм маймыллар рәвешенә кергән булалар. Шулай итеп, Аллаһы Тәгалә аларны хурлыкка төшереп
һәлак итә1
.
1
 Сираҗел-колүб. Казан: Казан университеты табгыханәсе, 1864.
Б. 64–67.
73
Әлбәттә, автор бу риваятьне юкка гына китермәгән, монда
да үзе яшәгән чор белән тиңдәшлек бар. Тарихтан белүебезчә,
Казан ханлыгы басып алынгач, татарларның җирләре талап
алына, аларның хакларына керәләр, хәтта хатыннарын һәм балаларын тартып алалар, ирләрне шәһәрдән куып тараталар.
«Мәскәү хөкүмәте илне тиз генә руслаштыру өчен алпавытлардан качып килүче рус крестьяннарын да тотмады, гайре
рәсми булса да, Казан җиренә килеп утырырга мөсәгадә бирде.
XVI гасырның ахырында бу рус крестьянының килүе шулка дәр
күбәйде ки, Мәскәү өлкәсендә җирләр бушап кала башладылар, алпавыт кулындагы җирләр, эшче кулы булмаганга, игелми кала башладылар. Хәтта хөкүмәт бу Казан өлкәсенә качып,
гайре монтазам килүчеләрне тыярга чаралар кыла башлады.
Хөкүмәт Казан өлкәсен тизрәк колонизация ясау өчен башта бөтен мәгъюб кешеләрне вә сәяси мөттәһәм кешеләрне
шунда сөрә башлады»1
.
Риваятьтә юкка гына Гайсә кавеме дип күрсәтелми. Рус
хри стианнары да үзләрен Гайсә кавеменнән дип саныйлар.
Шуңа күрә әсәрдәге рус христианнары, Гайсә кавеме кебек үк,
мескен татарларның өлешләренә, хакларына керәләр. Гайсә
кавеме дуңгызлар һәм маймылларга әверелеп һәлак булганга
күрә, әдип тә залим рус миссионерларының, әгәр дә золымлыкларыннан туктамасалар, хурлыклы рәвештә һәлак булачак ларына ышандырырга тырыша.
Бу кыйсса Рабгузыйның «Кыйссасел-әнбия» әсәрендә дә
китерелә. Аның сюжеты нәкъ «Сираҗел-колүб» әсәрендәге кебек. Ләкин кайбер детальләрдә аермалар күзәтелә. «Сираҗелколүб» әсәрендә ашъяулыкның ике көн иңгәнлеге әйтелә. Беренче көнне байлар, куркып, ашъяулыктан ризыклар ашамыйлар,
1
 Гобәйдуллин Г. Тарихи сәхифәләр ачылганда. Сайланма хезмәтләр.
Казан: Татар. кит. нәшр., 1989. Б. 154–155. 
74
фәкать фәкыйрьләр, дәрвишләр генә ашый. Икенче көнне
Гайсә галәйһиссәлам тагын фәкыйрьләр ашасын дип боера,
байларга иртәгә ашарсыз дип вәгъдә бирә. Байлар моңа риза
булмыйча көферлеккә чыгалар1
.
«Кыйссасел-әнбия» әсәрендә ашъяулык кырык көн иңә.
Андагы ризыкларны байлар да, фәкыйрьләр дә ашый. Кырык
көн иңгәч, Аллаһ әйтә: «Инде фәкать фәкыйрьләр, авырулар
гына ашасын, байлар, сәламәт кешеләр ашамасын!» Шуннан
соң байлар, моңа риза булмыйча, каршы чыкканнары өчен
дуңгызларга һәм маймылларга әйләндере лә ләр. Бу эштән
куркып фәкыйрьләр дә: «Йә, Гайсә, башка маидә (ашъяулык)
иң мә сен, алайса үзебез дә гөнаһка төшәр без», – дип, Гайсә
пәй гам бәрдән ашъяулык иңүен туктатуны сорыйлар2
.
Аднаш хафиз, Рабгузыйдан аермалы буларак, маидә фәкыйрьләр соравы буенча түгел, ә байларның көферлекләре сәбәпле туктавын искәртә. Димәк, халыкның бер өлеше кө ферлек кылса, Аллаһы Тәгалә алар өчен бөтен халыкны да үзенең рәхмәтеннән башка калдыра ала дигән фикерне уздыра.
Шул рәвешле әдип көферлекнең никадәр куркыныч икәнен
һәм аның аянычлы нәтиҗәләрен күрсәтергә тели.
Аллаһы Тәгаләнең гаделсез, залим, денсез кешеләрне бу
дөньяда, һичшиксез, юк итәчәге, аларга җәза бирәчәге икәне
әсәрдә кат-кат искәртелә. Шул ук ашъяулык турындагы риваять моңа дәлил булып тора. Шулай ук, дөньяда үз җәннәтен
ясап кешеләрне көферлеккә чакырган Шәдәд бине Гадәне
Аллаһы Тәгалә һәлак итә3
. Җирҗис пәйгамбәргә инанмаган
1
 Сираҗел-колүб. Казан: Казан университеты табгыханәсе, 1864.
Б. 66–67. 2
 Рабгузый Б. Кыйсасел-әнбия. Пәйгамбәрләр тарихы. Казан: Дом печати, 2003. Б. 313. 3
 Сираҗел-колүб. Казан: Казан университеты табгыханәсе, 1864.
Б. 96–101.
75
пат ша да, Габдулланы үтергән мәлик тә Аллаһ тарафыннан юк
ителәләр. Моңа өстәп, тагын тәкәбберлеге белән бер зур бина
салдырган Фиргавеннең һәлак ителүен дә китерергә мөмкин.
Ул, масаеп, Мусаның Раббысын күктә күрим әле, дип, зур
бина төзетергә куша. Илле мең кеше тырышып эшлиләр һәм
җиде елдан төзеп тә бетерәләр. Ул бина түбәндәге болытлардан да биегрәк була, Фиргавен хәтта өскә таба аты белән
генә менә ала. Муса Аллаһтан бу бинаны җимерергә дога кылып сорый һәм Җәбраил фәрештә, канаты белән бәреп, бинаны өч өлешкә бүлә һәм өч якка туздырып ата. Фиргавен
һәм бу бинаны төзүчеләрне Аллаһ утта көйдереп үтерә1
. Нух
пәйгамбәргә инанмаган халыкны да Аллаһ туфан суы белән
батырып һәлак итә2
.
Аднаш хафиз үзенең әсәрендә Аллаһның бөеклеген,
кодрәтен кат-кат искәртеп тора. Һәр бүлектә Аллаһы Тәгалә
бөтен эшкә кадир, җиңелмәс, гадел, рәхимле, шәфкатьле, бөек,
бөтен нәрсәне белүче, күрүче, ишетүче, мөэминнәргә булышучы, кяферләрне һәлак итүче зат буларак тасвирлана. Аллаһы Тәгаләнең безгә билгеле булган бөтен туксан тугыз исеме
һәм сыйфаты «Сираҗел-колүб» әсәрендә чагыла, дип әйтергә
мөм кин. Ләкин автор Аллаһның мөэминнәргә һәрвакыт булышуы сыйфатына күбрәк басым ясый. Бу, әлбәттә, шул чорның
вакый галары белән бәйле. Аллаһы Тәгаләнең мөэминнәргә ни
рәвешле булышуына килгәндә, ул Аның төрле могҗизалар, кәра мәтләр күрсәтүендә чагыла. Әсәрнең күп өлеше Аллаһның
пәй гам бәрләргә, мөэминнәргә төрле могҗизалар күрсәтеп булышуына багышланган. Мәсәлән, Муса пәйгамбәргә кирәк чакта
еланга әверелә торган могҗизалы таяк, эченнән су чыга торган таш бирелүе, Салих пәйгамбәр өчен таштан дөянең бар1
 Сираҗел-колүб. Казан: Казан университеты табгыханәсе, 1864.
Б. 92–94. 2
 Шунда ук. Б. 89–91.
76
лыкка килүе, Ибраһим пәйгамбәргә күктән сарык төшүе, Гайсә
пәй гамбәрнең ана карынында һәм бишектә сөйләшүе, Җүрәйҗ
заһидның ана карынындагы баланы сөйләштерүе, Адәм, Идрис,
Гайсә, Һарун, Мөхәммәд пәйгамбәрләрнең күккә ашулары,
Адәм белән Хәвваның юктан бар кылынулары, чыннан да, зур
могҗизалар булып саналалар.
Автор «Сираҗел-колүб» әсәрендә, мөселманнарны Аллаһы
Тәгалә һәрвакыт үзенең яклавы астына алачак, дигән идеяне күтәреп чыга. Иманын сакларга тырышкан кешене Аллаһ
та явыз бәндәләрдән һәрвакыт саклый дип, ул мисал итеп
пәй гамбәрләр, изгеләр белән булган төрле вакыйгаларны, риваять ләрне китерә.
Мөселман кеше һәрвакыт Аллаһның саклавын тойсын
өчен Аднаш хафиз Хозыр һәм Ильяс пәйгамбәрләрне искә ала.
Әсәр дә китерелгән риваять буенча, бу ике пәйгамбәр белмичә
тереклек суы эчәләр һәм дөньяда кыямәткә хәтле үлмичә яши
башлыйлар. Хозыр пәйгамбәр дәрьяларда йөрүчеләргә булыша, төрле куркынычлардан саклый, ә Ильяс пәйгамбәр кырларда, болыннарда йөрүчеләргә булыша, адашканнарга юл
күр сәтә, ачыккан һәм сусаган кешеләргә ризык һәм су бирә.
Шул ук вакытта әдип кайбер галимнәрнең, Ильяс пәйгамбәр
күк тә гый бадәт кылып тора, дигән фикерен дә әйтеп уза1
.
Димәк, Аднаш хафиз төрле дин галимнәренең фикерләрен куллана һәм, нәрсә турында гына сөйләсә дә, аның турында бө тен
мәгъ лүматларны, фикер каршылыкларын бирергә тырыша.
Бу исә аның бер якны гына кабул итеп, икенче якны санга сукмау кебек сыйфатлардан азат икәнен күрсәтә. Чөнки күп кенә
әдипләрнең күптөрле фикерләр арасыннан үзләренә охшаганын гына сайлап алып, башкаларны да үз фикеренә ияртергә
тырышу очраклары аз түгел. Әдип бик күп җирләрдә «бәгъды
1
 Сираҗел-колүб. Казан: Казан университеты табгыханәсе, 1864. Б. 70.
77
бер гуләмәләр болай әйтә, бәгъды гуләмәләр тегеләй әйтә»
дип яза. Мәсәлән, Локман, Зөлкифел, Хозыр, Ильяс, Һарун хакында аларның пәйгамбәрме яки түгелме, дигән сорауга дин
галимнәренең төрле карашларын тәкъдим итә1
.
Автор берничә тапкыр Муса пәйгамбәрнең таягын искә
алып уза. Муса таягы – дошманнарны җиңә торган тылсымлы корал буларак сурәтләнә. Шулай ук Дауд пәйгамбәр нең
каш балдагы да искә алына. Бу исә шәрык әдәбиятында хакимлек символы булып санала. Димәк, Аллаһы Тәгалә үзенең
сөйгән бәндәләренә төрле тылсымлы әйберләр биреп, аларны
дошманнарын җиңүгә ирештерә. Шул ук вакытта, хакимлеккә
ирешер өчен, бу тылсымлы әйберләргә хаксыз ия булырга
теләгән кеше һәлак булачак икәнлеге дә күрсәтелә. Бу Бүлкыя турындагы риваятьтә чагыла. Гаффан исемле кеше, бөтен
галәмне үзенә буйсындыру өчен, хәйлә белән Сөләйман пәйгам бәрнең дәрьядагы каберенә барып, аның кулыннан йөзеген
салдырып алмакчы була, ләкин Аллаһы Тәгалә аны ут белән
көйдереп һәлак итә2
.
Димәк, кешедә изге ният (Аллаһ диненә чакыру һ.б.) булганда гына Аллаһы Тәгалә аны үз саклавы астына ала; әгәр дә
башка начар ният (хакимлек, байлык алу һ.б.) булса, ул кешене Аллаһы Тәгалә сакламас, ә, киресенчә, һәлак итәр, дигән
фикер әйтелә.
«Сираҗел-колүб» әсәрендә кяферләрне, залимнәрне каргаган, нәфрәт утына тоткан урыннар да бар. Бу, әлбәттә, халыкны рәнҗеткән рус гаскәрләренә карата әйтелгән сүзләр булса кирәк. Аднаш хафиз аларны үзе турыдан-туры каргамый,
ә бик оста итеп яшереп, киная рәвешендә, төрле хайван нар
сүзләре аркылы бирә. Рус чиркәве моны сизмәсен, аңла масын
1
 Сираҗел-колүб. Казан: Казан университеты табгыханәсе, 1864.
Б. 75–76. 2
 Шунда ук. Б. 110.
78
өчен ул аларны гарәп телендә яза һәм хәтта татар те ле нә тәрҗемә дә итми. Әдип фикеренчә, ишәк бакырганда һәр ва кыт:
«Ләгънәтуллаһи галәз-залимин», – дип әйтә икән1
. Гарәп теленнән татар теленә тәрҗемә иткәндә: «Залимнәргә Аллаһ ның
ләгънәте булсын!» – дигән сүзләр килеп чыга. Эт өргән дә:
«Ал лаһүммәгъриз вөҗүһәш-шәйтанә ганил-мөс ли мин», –
дип әйтә2
. Ягъни: «Йә, Аллаһ, мөселманнарны шайтаннардан
сакла!» Әдип монда «шайтаннар» дип дошманнар ны атарга мөмкин, чөнки алар шайтаннар кебек мөсел ман нар ның
иманнарын тартып алырга тырышканнар. Ат кеш нә гәндә:
«Аллаһүммәнсур гыйбадәкәл-мөэмининә галәл-кә фи рин», –
дип әйтер3
. Тәрҗемәсе: «Йә, Аллаһ, үзеңнең мөэ мин колларыңа кяферләрне җиңәргә ярдәм ит!»
Мөселман өйрәтүләре буенча, хайваннар, кошлар, бөҗәкләр – барысы да Аллаһы Тәгаләгә зикерләр, тәсбихләр, мактау сүзләре әйтәләр. Бу Коръәндә һәм хәдисләрдә ачык чагыла. Ләкин алардан һәрбер төр хайванның нинди сүзләр
әйт кәнлеге хакында бернинди мәгълүмат килми. Аднаш хафиз исә үзенең әсәрендә һәрбер төр хайваннарның үзләренә
генә хас тәсбихләре һәм зикерләре барлыгын һәм алар нидән
гыйбарәт икәнлеген яза. Ул, татар әдәбиятында беренчеләрдән
булып, үзенең дошманнарына мөнәсәбәтен белдерү өчен яңа
ысул уйлап таба. Бу – үз мөнәсәбәтеңне кайбер хайваннарның
сүзләре аша бирү. Шул ук вакытта ул бу сүзләрне гарәп телендә бирә. Чөнки татар телендә турыдан-туры белдерсә,
әйткәнебезчә, рус чиркәве аның әсәрен юк итәр иде һәм халык арасында таралуына чик куяр иде.
Шундый оста ысул белән Аднаш хафиз дошманнарына
карата үзенең тискәре мөнәсәбәтен белдергән. Хәтта хайван1
 Сираҗел-колүб. Казан: Казан университеты табгыханәсе, 1864. Б. 114.
2
 Шунда ук. Б. 113–114.
3
 Шунда ук. Б. 113
79
нар да кяферләргә карата шундый тискәре мөнәсәбәттә булгач, кешеләрнең аларга карата нинди мөнәсәбәттә булырга
кирәклеге көн кебек ачык. Бу Аднаш хафизның ни дәрәҗәдә
тапкыр, хикмәт иясе икәнлеген тагын бер кат раслый.
Автор, берникадәр, ата-ана һәм балалар арасындагы мөнәсәбәт мәсьәләсенә дә тукталып уза. Гадәттә, барлык дәвер
әдип ләре дә үз әсәрләрендә бу мәсьәләне кузгатмый калмыйлар. Аллаһы Тәгаләнең Коръәндә анага яхшылык кылу белән
боерган аятьләре дә аз түгел:
«Аллаһ хөкем итте вә әмер бирде, фәкать Аллаһуны гына
гыйбадәт кылырга һәм ата-анага изгелек кылырга. Әгәр син
исән чакта аларның берсе яки икесе дә картлыкка ирешсәләр,
син аларга: “Уф!” та димә, вә каһәрләмә, кәефләрен җибәрмә,
бәлки аларга һәрвакыт йомшак, вә мөлаем сүзләр сөйлә!
Вә аларга шәфкать итеп, рәхим канатларыңны җәй! Вә әйт:
“Ий, Раббым, алар мине кечкенә чагымда мәрхәмәт белән үстер гәннәре кебек, Син дә аларга дөньяда һәм ахирәттә шәфкать кыл!”» («Бәни Исраил» («Ягъкуб балалары») сүрәсе,
23–24 нче аятьләр).
Бу турыда хәдисләр дә байтак:
«Хатыннарына карата ирләренең хакы олы, балаларына карата аналарының хакы олы» (137 нче хәдис)1
.
«Җәннәт аналарның аяк астында» (377 нче хәдис)2
.
Аднаш хафиз ана һәм бала арасындагы мөнәсәбәт хакында түбәндәге риваятьне китерә:
Көннәрдән бер көнне Җүрәйҗ исемле заһид янына анасы
килә һәм өенә кермичә генә тыштан улын чакыра. Җүрәйҗ нең
намаз укыган вакыты була һәм, намазын бозарга теләмичә,
ана сына җавап бирми. Анасы аңа үпкәли, рәнҗи һәм: «Хак
Тә га лә сине яман хатын белән түбәнсетсен», – дип каргап
1
 Мең дә бер хәдис. Казан: «Матбугат йорты» нәшрияты, 2003. Б. 17.
2
 Шунда ук. Б. 41.
80
китә. Аллаһы Тәгалә аның догасын кабул итә. Ул шәһәрдәге
бер явыз хатын заһидның йорты янында көтүче белән зина
кыла һәм балага уза. Аны патша янына тотып алып киләләр
һәм җә заламакчы булалар. Бу хатын: «Мин Җүрәйҗ заһид белән зина кылдым», – ди. Җүрәйҗне тотып алып киләләр һәм
зина кылуда гаеплиләр. Ул анасы янына алып баруларын үтенә. Аны алып баралар һәм ул анасыннан гафу үтенә һәм ни
өчен теге вакытта җавап бирмәгәнен аңлата. Анасы Җүрәйҗне гафу итә һәм аның өчен дога кыла. Җүрәйҗ теге зиначы хатынның карынына кулын куеп: «Әй, сабый, синең атаң кем?» –
дип сорый. Ана карынындагы бала телгә килеп: «Минем анам
бер көтүче белән зина кылды, минем атам шул көтүче», – дип
җавап бирә. Барча халык моңа шакката һәм Җүрәйҗ нең гаепсезлеген аңлыйлар1
.
Бу риваятьтән аңлашылганча, әдип ана хакын сакларга, аңа
изгелек кылырга, хезмәт күрсәтергә, хөрмәт итәргә, һәр эштә
ризалык алырга, каршы сүз әйтмәскә, үгет-нәсыйхәтлә ренә
колак салырга, берничек тә рәнҗетмәскә, ни кушса – шуны
эшләргә, аның рөхсәтеннән башка берни эшләмәскә чакыра.
Аднаш хафизның өйрәтүләре бүгенге көндә дә бик актуаль
яңгырыйлар. Бала анасын рәнҗетсә, аның Хак Тәгалә каршында кылган догалары да кабул булмый, дип искәртә автор.
Аның бу фикерләре беркайчан да әһәмиятен югалтмаячак.
Аднаш хафизга кадәр иҗат иткән әдипләр дә бу теманы яктыртмыйча калмаганнар. Һәрберсенең әсәрләрендә ата-ана га
карата яхшы мөгамәләдә булырга чакыручы үгет-нәсый хәтләрне табарга мөмкин. Мәсәлән, Мәхмүд әл-Болгари «Нәһҗел-фәрадис» әсәрендә ата-анага изгелек кылу турында махсус бер баб яза. Ул аларга изгелек кылуның савабы намаз
1
 Сираҗел-колүб. Казан: Казан университеты табгыханәсе, 1864.
Б. 71–72.
81
уку, ураза тоту, хаҗ кылу савабыннан да артык торыр, ди1
.
Шулай ук аларга «уф» дияргә дә ярамаганлыкны, күпме генә
хезмәт итсәң дә, хакларын кайтара алмауны ассызыклый2
.
Мәхмүд әл-Болгари моңа карата бик күп хәдисләр китерә. Бер
хәдистә түбәндәгечә сөйләнелә: «Йәмән иленнән Мөхәммәд
пәйгамбәр янына бер кеше килә һәм җиһадка барырга теләген
белдерә. Пәйгамбәр галәйһиссәлам аннан: “Синең ата-анаң
бармы?” – дип сорый. Теге: “Бар”, – дип җавап бирә. Пәйгам бәр галәйһиссәлам: “Алар сиңа җиһадка барырга ризалык
бирделәрме?” – дип сорый. Теге кеше: «Юк, ризалык бирмәделәр», – дип җавап бирә. Шунда Мөхәммәд пәйгамбәр:
“Алайса, бар, аларга хезмәт ит, чөнки ата-анага хезмәт итү савабына бернәрсә дә җитмәс”, – дип әйтә»3
.
Әле бу гына түгел, Мәхмүд әл-Болгари, ата-анасына хезмәт
кылган кеше күпме генә гөнаһ кылса да, беркайчан тәмугка
кермәс һәм ата-анасын рәнҗеткән кеше, күпме генә гыйбадәт
кылса да, һичкайчан оҗмахка кермәс, ди4
.
Аднаш хафиз заманында, иманга куркыныч янаган вакытта, бер кеше дә, бер әдип тә Мәхмүд әл-Болгари кебек сүзләр әйтә алмаган. Чөнки ата-анага хезмәт кылган кеше имансыз булса, ата-анасына күпме генә хезмәт кылса да, тәмугка
керәчәк, дигән караш көчле була. Мәхмүд әл-Болгари фикеренчә, кеше җәннәткә иманлы булу сәбәпле түгел, ә ата-анасына хезмәт кылу сәбәпле кергән булып чыга. Шулай ук
аның ча, ата-анасын рәнҗеткән кеше мәңге тәмугка кяфер
бул ганы өчен түгел, ә ата-анасын рәнҗетү сәбәпле керә. Әгәр
дә иманлы кеше ата-анасын рәнҗеткән өчен генә беркайчан
1
 Әл-Болгари М. Нәһҗел-фәрадис; әсәрне басмага әзерләүче, кереш
мәкалә авторы Ф. Нуриева. Казан: Тат. кит. нәшр., 2002. Б. 235–236. 2
 Шунда ук. Б. 236–237.
3
 Шунда ук. Б. 241.
4
 Шунда ук. Б. 237.
82
да оҗмахка керә алмагач, иманлы, динле булуның бернинди
мәгънәсе дә калмый. Шуңа күрә Аднаш хафизның, имансыз
кеше ата-анасына изгелек кылу белән генә җәннәткә керә алмаячак, дигән фикерен бик ачык абайларга мөмкин.
Мәхмүд әл-Болгари, ата-анага изгелек кылу намаз уку һәм
башка гыйбадәтләрдән саваплырак, дип язса, Аднаш хафиз,
киресенчә, намаз уку кебек зур гыйбадәтләргә бернәрсә дә
җитә алмый, дип саный. Чөнки Җүрәйҗнең анасы улының намаз уку сәбәпле аңа җавап бирә алмаганын белгәч, аны шунда ук кичерә һәм бик күп яхшы теләкләр теләп дога кыла.
Намаз уку Аллаһы Тәгалә хакы булганлыктан, бу хак башка
кешеләрнең хакларыннан өстен торуын искәртә автор.
Аднаш хафиз гаделлек проблемасына да туктала. Сөләйман пәйгамбәр образы аша ул гадел патша нинди булырга
тиеш икәнлеген күрсәтә. Сөләйман галәйһиссәлам никадәр
байлыкка, хакимлеккә ия булса да, гөнаһка төшмичә, беркемне дә рәнҗетмичә, бик гадел яши. Ул кешеләргә карата гына
түгел, хәтта кырмыска кебек күзгә ташланмый торган бө җәкләргә карата да шәфкатьле. Бу исә Сөләйман пәйгамбәр һәм
кырмыска турындагы риваятьтә чагыла. Аның кыскача эчтәлеге түбәндәгечә:
Бервакыт Сөләйман үзенең гаскәре белән юлдан барганда кырмыска оясына тап булалалар. Аларның патшасы башка кырмыскаларга: «Сезне Сөләйман һәм аның гаскәре таптап
харап итмәсен өчен, тизрәк ояларыгызга керегез!» – дип кычкыра. Сөләйман пәйгамбәр аның сүзләрен ишетә һәм үз янына
чакыртып: «Әй, кырмыска, син мине залим дип уйлыйсыңмы
әллә, минем гаскәрем ничек итеп синең кырмыскаларың ны
таптасыннар?» – дип сорый. Кырмыска: «Син – пәйгамбәр
һәм гадел, гаделлек өчен йөрерсең. Мин сезнең гаделлегегезне аларга һәрвакыт сөйлим. Аларны тапталмасыннар
өчен түгел, бәлки сезне күреп гыйбадәтләрен калдырмасын-
83
нар өчен кисәттем», – дип җавап бирә. Соңыннан Сөләй ман
галәйһиссәлам кырмыскадан үгет-нәсыйхәт бирүен үтенә.
Кырмыска сорый: «Синең исемең нәрсә аңлатканын беләсеңме?» Сөләйман галәйһиссәлам: «Әйт», – ди. Кырмыска әйтә:
«Синең исемең Сөләйман – сәламәт кеше, дигәнне аңлата,
зин һар, исемең фигылеңә туры килмичә калмасын. Йә, Аллаһ
пәйгамбәре, ничә мең гаскәрне үзең белән йөртәсең, зинһар,
гаскәреңә ышанма, Аллаһка тәвәккәл кыл. Дөнья милкенә
ышанма, ахирәтеңне онытма!»
Шул рәвешле, чиксез хакимияткә, байлыкка ия булуына да
карамастан, Сөләйман пәйгамбәр, гаскәрен юлдан туктатып,
кечкенә, көчсез бер кырмыска белән үз тиңедәй күреп сөйләшергә вакыт таба, хәтта аннан үгет-нәсыйхәт кылуын үтенә.
Аднаш хафиз бөек затларны кодрәт, дәрәҗә, байлык ягыннан
үзләреннән түбәндәрәк торучыларга кечелекле, ихтирамлы
булырга, аларны кимсетмәскә, масаймаска, үгет-нәсыйхәтләр
алырга чирканмаска чакыра. Шулай ук кырмысканың әйткән
нәсыйхәтеннән аңлашылганча, дөнья байлыгына ышанмаска,
ахирәтне онытмаска һәм иң мөһиме – гаскәреңнең көченә
ышанмыйча, фәкать бер Аллаһы Тәгаләгә генә тәвәккәл кылырга, бөтен эшләреңне бары тик Аңа гына тапшырырга кирәк икәнлеге аңлашыла. Чөнки гаскәр саны бик күп булса
да, Аллаһы Тәгаләгә тәвәккәллек булмаса, аз санлы дошман
гаскәре җиңәргә мөмкин.
Дөньяви әдәбиятта кырмыска һәм Сөләйман образларының нисбәте, башлыча, алар арасындагы физик һәм социаль
контрастка нигезләнгән. Шундый мотив татар халкының тарихи-этик дастаны «Идегәй»дә дә урын алганын Х.Ш. Мәхмүтов искәртеп уза. «Әсәрдә Туктамыш хан һәм Идегәй улы
Норадын бергә-бер орышу алдыннан, борынгы батырлар йоласы буенча, әүвәл «тел кылычлары»н чәкештереп алалар.
Туктамыш Норадын алдында Чыңгыз нәселеннән килгән хан 
84
булуы белән һавалана, аны «Син минем колымсың», дип мәсхә рәли. Ләкин баһадир егет ханны бик тиз үз урынына утырта:
Анда әйтте Норадын:
– Мин бер колың түгелмен,
Син дә Чыңгыз түгелсең.
Мин кырмыска булып та,
Син Сөләйман түгелсең!
Ислам чыганакларында кырмыска белән Сөләйманның
каршы куелышы рухани-әхлакый яссылыкта да эшләнә. Кырмыска гаять куәтле гаскәр якынлашуын күргәч, үз кавеменә
җир астына качарга куша, әмма бу Сөләйман алдында калтырап төшү галәмәте түгел, ә кырмыскаларның Аллаһны зикер
итүләренә зыян килмәсен дип борчылу. Чөнки бөекләрнең дә
иң бөеге – Хак Тәгалә!»1
Гомумән, автор китергән пәйгамбәрләр, изгеләр турында
дини хикәятләрдәге образларда, гыйбрәтләрдә, кешелекнең
меңнәрчә ел дәвамында сыналган, тупланган тәҗрибәсе гәүдәләнә. Алар һәркемгә аңлаешлы ориентирлар, гамәл кыйбласы һәм кисәтү булып торалар2
.
Шулай итеп, бу бүлектә Аднаш хафизның иманны саклап
калу юлларын тикшердек, ул күтәреп чыккан проблемаларны, мәсьәләләрне ачыкладык, һәрберсенә аерым-аерым тукталдык. Автор күтәреп чыккан проблемалар һәм мәсьәләләр
үз чоры өчен дә, аннан соң да әһәмиятләрен җуймыйлар.
Аднаш хафиз үз заманының бурычларын яхшы аңлаган, мөһим булган мәсьәләләрне күтәргән. XVI гасырда татарларны
1
 Мәхмүтов Х.Ш. Акмулла шигырьләрендә мәкальләр һәм канатлы
гый барәләр // Акмулла һәм хәзерге заман: мәкаләләр җыентыгы. Казан,
2007. Б. 161–162. 2
 Хисамов Н.Ш. Урта гасыр әдәбиятын өйрәнүнең принципиаль мәсьәләләре // Хәтер сагында: әдәби-фәнни мәкаләләр, иҗат портретлары һәм
публицистика. Казан: Мәгариф, 2004. Б. 65.
85
колониаль изү, христианлаштыру сәясәте башланып китүгә
үк, ул тиз арада, беренчеләрдән булып, халыкка акыллы киңәшләрен, үгет-нәсыйхәтләрен бирә. Аның өстенлеге менә
шунда чагыла.
1.4. Әсәрдә суфичылык мотивлары
«Сираҗел-колүб» әсәре тулаем суфичылык әдәбияты үрнәге булмаса да, аның шактый өлеше суфичылык тәгъли матына,
риваять һәм легендаларына нигезләнеп язылган. Аның шундый характерда булуы исеменнән үк күренә. Ләкин монда
көтелмәгән бернәрсә дә юк: әдип шәригать кысаларыннан читкә чыкмый. Аның суфилыгы шәригать кануннарыннан өстә
торган суфилык түгел. Суфичылыгында да беренче чыганак
булып Коръән һәм хәдисләр, соңыннан гына суфиларның төрле әсәрләре, мифологиясе тора. Шуңа күрә, аның суфи лы гы
белән танышканда, бернинди чит күренешкә тап булмый сың.
Гомумән, Урта Азиядән килгән суфичылык фәлсәфәсендә,
гарәп һәм төрек суфичылыгыннан аермалы буларак, рәсми
исламга каршы чыгу рухы юк дәрәҗәсендә. Идел буендагы
мөтәсаувифлар һичбер вакыт мөселман руханилары тарафыннан куылуга, дошманлыкка дучар булмыйча, киресенчә, халык арасында суфи кеше үзенең диндарлыгы, Аллага
нык лы тугрылыгы белән аеруча хөрмәт казанган. Гасырлар
буе на Идел буе татарлары тормышында ислам белән тәсаувиф һәрвакыт диярлек мөселман руханилары өчен христиан
 миссионерларына каршы көрәштә зур ярдәмче көч булып
хезмәт итте1
.
Авторның дәрвишләргә, заһидләргә карата мәхәббәте һәм
хөрмәте зур. Шулай ук аның зөһедлеккә (аскетизм) чакыруын,
1
 Сибгатуллина Ә.Т. Татар әдәбиятында суфичылык: чыганаклар, тематика һәм жанр үзенчәлекләре: филол. фән. док. дис. Алабуга, 2000.
Б. 72.
86
бу дөнья артыннан кумаска, дөнья байлыкларына кызыкмаска дигән фикерләрен бик ачык абайларга мөмкин. Галәмнең
яратылышын сурәтләгәндә дә автор суфичылык күзлегеннән
сурәтли. Бу дәлилләр Аднаш хафизның суфилар тәгълиматын
яхшы белгәнлеген күрсәтә. Язучы дәрвишләргә, заһидләргә
соклана, аларны мактый. Мәсәлән, «Зөлкифел пәйгамбәрме,
йә юкмы?» дигән бүлектә бер түрә турында хикәя китерелә.
Ул түрә, явыз эшләр кылганнан соң, тәүбәгә килергә уйлый
һәм карендәшеннән фәлән җирдә яшәүче бер заһид янына барып: «Аллаһ мине хәзер ярлыкармы?» – дип сорап кайтырга куша. Карендәше заһиднең: «Аллаһ сине ярлыкар!» – дип
әйткәнен җиткерә һәм бу түрә шул заһид янына барып аның
мөриде була, заһидкә хезмәт итә, бергә гыйбадәт кылалар.
Нинди дә булса тәкъвалыгы, заһидлеге белән билгеле булган кеше (ишан) янына барып аңа хезмәт итү – суфилар арасында бик киң таралган күренеш. Кеше әгәр дә суфи булырга тели икән, ул башта ишанга барып, аның мөриде булып,
аңа хезмәт итәргә тиеш. «Рәсми исламнан аермалы буларак,
суфичылык, мөселманның Аллаһ белән бәйләнешкә керүенә
ярдәм итүче арадашчы булуны күздә тота. Бу – «мөршиде камил», ягъни камиллек дәрәҗәсенә ирешкән, Аллаһы Тәгаләнең һәм Рәсүлулланың әхлагы кебек әхлаклы тарикать җитәкчесе, мөршид, пир, шәйх, остаз, ишан һ.б. (һәр тарикать үз
җитәкчесен үзенчә атый). Суфи булырга теләгән кеше, ягъни мөршид, үз теләге белән тарикать төрен һәм җитәкчесен
сайлый»1
.
Әсәрдә Сөләйман пәйгамбәрне сурәтләгәндә аның бакчасында 70 михрабы бар икәне әйтелә. Һәр михрабында заһидләр, дәрвишләр ак тун киеп Ходай Тәгаләгә тәгать кылып уты1
 Сибгатуллина Ә.Т. Татар әдәбиятында суфичылык: чыганаклар, тематика һәм жанр үзенчәлекләре: филол. фән. док. дис. Алабуга, 2000.
Б. 90.
87
ралар. Ул заһидләрнең дәрәҗәләре шул кадәр иде, бармагы
белән тауга ишарәт кылса, тау урыныннан куба1
.
Заһидләр, суфичылык өйрәтүләре буенча, төрле кәрамәтләр, могҗизалар эшли алалар. Әдип тә моңа басым ясый,
аларның төрле могҗизалар эшли алуларын ассызыклый.
Аднаш хафиз зөһедлек (аскетизм), дөньядан ваз кичү хакында бик күп яза. Дауд пәйгамбәр турындагы хикәя тулысынча суфичылыкның төп нигезләренең берсе булган зөһедлеккә
багышлана. Дауд пәйгамбәр үзенең бөтен улларын җыеп унөч
сорау бирә һәм җавап бирә алучыны үзеннән соң патша итеп
калдырырга вәгъдә итә. Уллары арасыннан фәкать Сөләйман
галәйһиссәлам җавап бирә ала. Дауд пәйгамбәрнең сораулары,
нигездә, зөһедлеккә кагыла. Алар түбәндәгечә (янәшәләрендә
дөрес җаваплары да урнаштырылды):
«– Адәм угыллары эчендә иң аз нәрсә? – Якынлыктыр.
– Адәмнәр эчендә иң күп нәрсә? – Дөнья куу.
– Һәр нәрсәдән дә ачырак нәрсә? – Дәрвишлек һәм фәкыйрь лектер.
– Иң явыз кем? – Хатыннар.
– Иң ерак нәрсә? – Бу дөньядыр.
– Күктән дә биек нәрсә? – Падишаһларның гаделе.
– Дәрьядан тирән нәрсә? – Канәгатьтер.
– Таштан да катырак нәрсә? – Монафикълар күңеледер.
– Уттан да эссерәк нәрсә? – Хирыслык.
– Бу дөньяда үлек күпме, терекме? – Үлек күп, чөнки
тереләр барысы да үләчәк.
– Дөньяда төзекме, вәйранмы күп? – Вәйран күп, чөнки
төзекләр вәйран булачактыр.
– Ирме, хатынмы күп? – Хатын күп, чөнки хатыннар сүзе
белән йөргән ирләр дә – хатындыр.
1
 Сираҗел-колүб. Казан: Казан университеты табгыханәсе, 1864.
Б. 102–103.
88
– Таудан олуг нәрсә? – Ялган сүздер»1
.
«Мәликә китабы»нда да боларга охшаш кайбер сораулар
телгә алына:
«– Гыймарәтме (т'з#) күп, вәйранәме (җимер#) күп? –
Вәйранә күп. Шуның өчен, чөнки барча гыймарәтләр вәйран
булыр.
– Дөньяда үлекме, терекме күп? – Үлек күп торыр, чөнки
барча терекләр үләчәк»2
.
Кайбер сорауларның җаваплары анда башка төрлерәк бирелә:
«– Дөньяда ачы ни торыр? – Юксыллык торыр.
– Дөньяда каты ни торыр? – Байлык торыр»3
.
Шулай ук «Мәликә китабы»нда мондый төр сораулар бик
күп бирелгән. «Сираҗел-колүб» әсәрендә кайбер сорауларда аермалар булса да, кайберләре һәм аларның җаваплары бу
әсәр белән тәңгәл килә.
Бу сорауларда суфичылыкның, аерым алганда, татар халкының тормыш фәлсәфәсе һәм тәҗрибәсе бирелгән. Алар
«алтын сүзләр» буларак буыннан-буынга күчеп барган. Хәтта
бүгенге көндә дә бу сорау-җаваплар актуаль булып калалар.
Гадәттә, Аднаш хафизга хәтле яшәп иҗат иткән әдипләрнең
бөтенесе диярлек дөньядан читләшү темасын яктыртып уза.
Мәсәлән, Мәхмүд әл-Болгари да «Нәһҗел-фәрадис» әсәрендә бу темага, бик киң тукталып, аерым бер баб багышлый.
Аднаш хафиз да ислам һәм суфичылыктан алынган зөһедлек
проблемасына тукталмыйча уза алмый һәм электән килгән бу
традицияне башка әдипләр кебек үк дәвам итә.
1
 Сираҗел-колүб. Казан: Казан университеты табгыханәсе, 1864.
Б. 101–102. 2
 Мәликә китабы / Китапны нәшер итү өчен әзерләүче Ш.Х. Зәбиров.
Казан: Идел-пресс, 2002. Б. 23. 3
 Шунда ук. Б. 23.
89
2. XVII–XVIII ГАСЫРЛАРДАГЫ
ТАТАР ӘДИПЛӘРЕ ХЕЗМӘТЛӘРЕНДӘ
АДНАШ ХАФИЗ ӘСӘРЕ ПРОБЛЕМАЛАРЫНЫҢ
ЧАГЫЛЫШЫ
Элеккедән килгән тәҗрибәне алу һәр сәнгать төре үсешенең мөһим факторы булып тора. Шул исәптән сүз сәнгатендә
дә. Әдип нең чын оста булып җитешүенә, рухи һәм иҗади
үсе шенә, күп очракта, аның үзенә кадәр булган әдипләрнең
тәҗ рибә ләре белән таныш булуы зур йогынты ясый. Элекке
язма истәлекләр белән кызыксыну, үзе иҗатында үткән буыннар җыеп килгән тәҗрибәне куллану сүз сәнгатенең баетылуына һәм үсешенә дә китерә. Һәр әдип традицион темаларга мө рәҗәгать иткәндә, аларны үз максатларына буйсындырырга омтыла бит. Чын язучының һәм шагыйрьнең иҗатында
элеккедән килгән иҗади тәҗрибә һәрвакыт аның индивидуаль
стиле һәм концепциясе белән яраша. Икенче төрле әйткәндә,
бөек әдип, элекке әдәби традицияләрне үзләштереп, һәрвакыт
үзен оригиналь сүз остасы буларак таныта алачак1
.
Традиция (лат. tradition – тапшыру, сөйләү) – элеккеге, тарихи формалашкан һәм буыннан-буынга тапшырыла торган
кыйммәтләр, идеаллар, үрнәкләр, нормалар, гадәтләр, ягъни яңа шартларда яшәвен дәвам итүче иҗтимагый-тарихи
1
 Маханова Р.Р. Творчество Суфи Аллаяра и его традиции в татарской
литературе: дис. канд. ... филол. наук. Казань, 2008. С. 78.
90
 тәҗ рибә. Әдәбият белемендә аны «мәдәни хәтернең әдәбиятта
чагылыш табуы» дип тә атыйлар. Әлеге чагылыш формалары
төр һәм жанрларга, стильләргә бәйле һәм язылу вакытына карап аерыла.
Әдәбиятта күп кенә элементлар һәм алымнар, әдәби дөнья
тудыру чаралары тотрыклы сакланып килә. Беренчедән, телсурәтләү чаралары һәм элеккеге текстлардан өзекләр куллану; икенчедән, дөньяга караш, концепция, идеяләр; өченчедән,
әдәби формаларның тормыштагы аналоглары1
.
Гомуми һәм әдәби традицияләрнең бөтен рухи культураны баетудагы һәм үстерүдәге роле бик күп галимнәрнең
хезмәтләрендә чагыла. Мәсәлән, А.Н. Веселовский фикеренчә,
һәр яңа буын үткән буыннардан үз рухи тәҗрибәсенең сурәтләү алымнарын кабул итә2
. Х.Й. Миңнегулов, гасырлар дәвамында сыналып килгән традицияләрне яңарту һәм үстерү
мил ләтне саклап калуның мөһим шарты булып тора, дип яза3
.
Мәгълүм булганча, сүз осталарының элекке әдәби ядкарьләр белән кызыксынуы, элекке әдипләрнең иҗади тәҗри бәләрен үзләштерүе, теге яки бу традицияләрне алуы әдәби процессның нигезен тәшкил итә. Моннан шул аңлашыла: әдә би
әсәрнең тормышы үз чоры белән генә чикләнеп калмый. Шуңа
күрә дә бөек әсәрләр гасырлар буе үзләренең кыйм мәтлә рен
югалтмыйлар.
Аднаш хафизның «Сираҗел-колүб» әсәрен дә аннан соң
килгән әдипләр укып, үзләштереп, аның идеяләреннән үзлә1
 Әдәбият белеме: терминнар һәм төшенчәләр сүзлеге. Казан: Мәгариф, 2007. Б. 190–191. 2
 Веселовский А.Н. Историческая поэтика. М.: Высшая школа, 1989.
С. 19. 3
 Миннегулов Х.Ю. Татарская литература и восточная классика (вопросы взаимосвязей и поэтики). Казань: Издательство Казанского университета, 1993. С. 354. 
91
ренең яңа әсәрләрен иҗат иткәндә файдаланмый калмаганнардыр, чөнки бу әсәр кулъязма рәвешендә кулланылып, халык
арасында таралган була. Күп әдипләр, бәлки, бу әсәрне укып,
үзләре дә язу эшенә илһамланганнардыр. Шуңа күрә XVII–
XVIII гасыр әдәбиятында аның чаткылары һәм алар арасында
берникадәр уртаклык чамаларга мөмкин. Чөнки, XVI гасырдагы кебек, ул чорда да рус чиркәвенең чукындыру сәясәте
дәвам итә. Шуңа күрә халыкның үзенә файдалы киңәшләр
бирү чегә ихтыяҗы кимеми.
2.1. «Сираҗел-колүб» идеяләренең
Мәүла Колый хикмәтләрендә үстерелеше
Мәүла Колый ижаты белән шөгыльләнгән барлык авторлар
да бердәм рәвештә аның суфи шагыйрь булуын күрсәтәләр.
Мәүла Колый шигырьләренең язылу урыны: «Әйтелде Шәһре
Болгар кәндләрендә», – дип күрсәтелә. Бу сүзләрдән аның
хикмәтләрен Шәһре Болгар тирәсендәге авылларның берсендә
язуы аңлашыла. Шагыйрьнең чын исеме – Бәйрәмгали Колыев. Татар галиме Марсель Әхмәтҗанов язганча, ул 1678 елда
дуслары белән Биләр шәһәренә күчеп, нигез кора. Алар мөселман мәдәнияте үзәкләрен саклап калу нияте белән күченәләр. Нәтиҗәдә, Биләрдә мөселманнар яши торган торак
пункт барлыкка килә. Монда татарларның ныгый баруы патша хөкүмәтенә ошамый. Моның ише урта гасыр мөселман
мәдәни мәркәзенең татарларны оештыру үзәге булып китүен
христиан дәүләте үзенә куркыныч дип санаган. Шунлыктан,
бу төбәктән татарларны куып таратып, анда рус хәрби үзәге
оештыру планына керешәләр1
.
1
 Әхмәтҗанов М.И. Яңа археографик табышлар һәм аларны татар
әдәбияты тарихын тикшерүдә куллану: филол. фән. док. ... дис. Казан,
1998. Б. 113–118.
92
Билгеле, XVII гасырда Идел буенда суфичылык идеяләре
аеруча көчәеп киткән. Дин эшеннән һәм хөкүмәт идарәсеннән
читләштерелгән руханилар, галим-укымышлылар арасында
суфичылык идеологиясе шактый кулай җирлек таба, аларның
күңел халәтенә аваздаш булып чыга.
«Кеше авыр тормыштан котылуның реаль юлын күрә алмаган, ярдәм сорап Аллага, илаһи көчкә мөрәҗәгать иткән.
Иске Болгар хәрабәләрендәге «изге» каберлекләргә, гыйбадәтха нәләргә суфи-дәрвишләр, догачы габидлар килеп тулуы
моңа бер мисал. Шулай да монда килүчеләр үз эчләрендә
шак тый чуар төркемне тәшкил иткәннәр. Фикер ияләренең
кай бе рәүләре суфичылыкка иярсәләр дә, тәгать кылып, кул
ку шырып кына гомер үткәрә алмаганнар»1
.
Шундый тынгысыз заманда Мәүла Колый халкына кирәкле киңәшләрен, үгет-нәсыйхәтләрен бирүне үзенең бурычы
итеп саный. Чөнки тормышта җәбер-золымның соңгы чиккә
җитүен күреп торган нинди әдипнең йөрәге әрнемәсен дә, ничек бу турыда уйланмасын.
Мәүла Колый, Аднаш хафиз кебек үк, иман саклау мәсьәләсенә бик киң туктала. Үзенең хикмәтләренең күп җирләрендә ул иман белән дөньядан үтү өстенлекләрен санап үтә:
«Иман берлә үлсәм диү өмидем вар,
Иман әйтү – үлгән колга рәхмәт дуслар»2
.
Шулай ук:
«Бу дөньядин иман берлә үтәр булса,
Гүрдә юлдаш гүр эчрә ятар имеш.
1
 Дәүләтшин, К.С. XVII йөз татар шагыйре Мәүла Колый иҗаты: филол. фән. канд. дис. Казан, 1971. Б. 136. 2
 Колый М. Хикмәтләр; төзүче, иске татар теленнән күчерүче һәм сүз
башы язучы М. Гайнетдинов. Казан: Иман, 2000. Б. 17.
93
Оҗмахка илтер, кыямәт көн йитәр булса
Оҗмах өмид идеп, иман әйгем килер»1
.
«Сираҗел-колүб» әсәрендәгечә, Мәүла Колый да иманлы килеш үлүчегә кыямәт көнендә рәхәтлекләр, яхшы тормыш хәзерләнгәнлеген әйтә. Кабердәге Мөнкир белән Нәкир
кешедән: «Раббың кем?» – дип сорау алганда, мөэмин кеше
җиңел җавап бирер һәм кабердә бернинди газап күрмәс, ди:
«Ул сөальгә бирсә җавап,
Гүр эчрә күрмәс газап»2
.
Әгәр кеше имансыз килеш дөньядан үткән булса, ул бу фәрештәләрнең сорауларына җавап бирә алмас һәм төрле газапларга дучар булыр, ди:
«Ул өюгә фәрештәләр киләседер,
Изге – явыз, барча эшең сорасыдыр.
Имансызга төрле газап кыласыдыр,
Иман әйтү, тәүбә-тәүфикъ кыла күргел»3
.
Соңыннан мәхшәр көнендә бәндәләрнең гамәлләре үлчәнерләр. Мөэмин кешенең яхшы гамәлләре авыр килер һәм ул
котылыр. Кяфер бәндәнең явыз гамәлләре авыр килер һәм ул
тотылыр, газапланыр:
«Андин соңра мизаныла барасыдыр,
Һәр гамәлең ул мизанга буласыдыр.
Изге гамәл йиңсә, чәндан буласыдыр
Явыз гамәл йиңер булса, бардыр хәтәр»4
.
1
 Колый М. Хикмәтләр; төзүче, иске татар теленнән күчерүче һәм сүз
башы язучы М. Гайнетдинов. Казан: Иман, 2000. Б. 23. 2
 Шунда ук. Б. 77.
3
 Шунда ук. Б. 85.
4
 Шунда ук. Б. 121.
94
Сират күперен кичкәндә мөэмин бәндә исән-имин генә аны
кичеп чыгар һәм оҗмахка керер. Кяфер бәндә исә сират күперен кичеп чыга алмас, йөзтүбән тәмуг утына төшеп китәр:
«Галәм халкы ул көн, анда, терелүбән,
Гарасатка килер анда, сөрелүбән.
Кырык мең ел ул мәкамдә булып һаман,
Йегерме биш мең ел сиратда калыр ирмеш.
Йегерме биш мең елдин соң, әмер булгай,
Кяфер, мөэмин бер-берендин аерылгай.
Мөэмин коллар дидар күреп җәннәт булгай,
Кяфергә бакый тәмуг булыр ирмеш»1
.
Шулай итеп, бәндә үзенең иманлы булуы аркасында мәңге
җәннәткә, имансыз кеше исә мәңге җәһәннәмгә лаек булыр.
Мәүла Колый заманында халык күтәрелешләре күп була,
алар рәхимсез рәвештә бастырылалар. Патша тарафыннан
Сте пан Разинга каршы җибәрелгән җәза отрядының эшләре
түбән дәгечә тасвирлана:
«Место сие являло зрелище ужасное и напоминало собой преддверие ада. Вокруг были возведены виселицы, и на
каждой висело человек сорок, а то и пятьдесят. В другом месте валялись в крови обезглавленные тела. Тут и там торчали
колы с посаженными на них мятежниками, из которых немалое число было живо и на третий день, и еще слышны были
их стоны. За три месяца по суду, после расспроса свидетелей,
палачи предали смерти одиннадцать тысяч человек»2
.
1
 Колый М. Хикмәтләр; төзүче, иске татар теленнән күчерүче һәм сүз
башы язучы М. Гайнетдинов. Казан: Иман, 2000. Б. 31. 2
 Записки иностранцев о восстании Степана Разина. М.: Наука, 1968.
С. 112. 
95
Мәүла Колый менә шундый тынгысыз бер чорда яши.
Бу елларда илдә җәбер-золым түзмәслек дәрәҗәгә җитә. Гаделсез лектән котылу өчен, динен һәм милләтен саклап калу өчен
татар халкы актив көрәшкә күтәрелә. Халык арасында азатлык идеяләре тарала башлый. Әмма бу кузгалышлар рәхимсез
рәвештә бастырылып килә. «Крестьян кузгалышларын бастыру царизмга колониаль политиканы тагын да шәфкатьсезрәк
үткәрергә нигез бирә. Шушы сәбәпләр нәтиҗәсендә йортсызҗирсез калган хәерче-гарипләрнең саны хисапсыз арта. Өстәвенә, бу елларда таралган төрле эпидемияләр, ачлык һәм хәерчелек халык өстенә күтәрә алмаслык афәт булып төшә. Мондый
бәхетсез адәмнәр, әлбәттә, дөньядан туя, бу авырлыклардан
котылу юлын күрә алмаганлыктан, яшәүнең мәгънәсен югалта. Менә шушы өметсезлеккә баткан, язмышына да, Алласына да рәнҗегән бәндәләрнең күңелен юатуны Мәүла Колый
үзенең бурычы итеп саный»1
.
Мәүла Колый гарипләр турында язганда тәннәре зәгыйфь
яки имгәнгән кешеләрне күздә тотмый, бәлки, җаннары, күңел ләре имгәнгән, рәнҗетелгән, кыерсытылган кешеләрне
күздә тота. Бу исә чукындыру сәясәте белән бәйле булган.
 Автор татар халкының тормышы искиткеч авыр булуын, хәтта
алар ның тыныч кына ятып үләрлек урыннары да юклыгын
җан тетрәткеч юллар белән тасвирлый:
«Гарипләргә тормага йорт-мәкян каны?
Баш агырса, әҗәл йитәр, куркар җаны, –
Олуг-кардәш кыла алмас сәне гани,
Гариплектә үлем килсә, дөшвар иркән.
Башында ултырмага ятасы юк,
Өстендә хәсрәт йияр анасы юк.
1
 Дәүләтшин К.С. XVII йөз татар шагыйре Мәүла Колый иҗаты: филол. фән. канд. дис. Казан, 1971. Б. 132. 
96
Уңлы-суллы, хәлен сорар иясе юк, –
Бер үлмәке мең үлмәкдин яман иркән,
Гарипләргә үлем килсә, моңлыг башы,
Юк аның гүргә куяр карендәше.
Аш кылмагай, гарип өчен тикмә кеше, –
Гариплектә килгән үлем шул тик иркән»1
.
«Мәүла Колыйның гарипләр турындагы хикмәтенә таянып, шуны әйтергә була: шагыйрь бу әсәрендә кыерсытылган ярлы халык вәкилләренең канлы яшь түгүен чагылдыра
алган. Чөнки шагыйрь үзе дә, тормыштан аерылган ниндидер
дәр виш-аскет булмыйча, ватандашларының аһ-зарын күреп,
тоеп яшәрлек актив шәхес булган. Авыр хәлләргә дучар ителгән «бичара»ларга теләктәшлек күрсәтеп, аларга ярдәм кулы
сузарга теләгән һәм башкаларны да шуңа чакырган»2
.
Мәүла Колый, Аднаш хафиз кебек үк, татар халкына бу коточкыч хәлдән чыгу юлын күрсәтергә омтыла. Бу юл – Аллаһы Тәгаләгә таянып һәм сабыр итеп, дошманнар алдында
нык лык күрсәтү. Мәүла Колый XVI гасырда ук Аднаш хафиз
тарафыннан тәкъдим ителгән юлны үзенең замандашларына
тәкъдим итә. Бу исә Аднаш хафиз киңәшләренең универсаль
булуын, XVII гасыр өчен дә кирәкле һәм үз кыйммәтләрен
югалтмауларын күрсәтә. Мәүла Колый да, нык тору дигәндә,
дошманнарны корал белән түгел, ә иман ныклыгы һәм сабырлык белән җиңүне күздә тота. Чөнки татар халкы инде
бик күп мәртәбә корал белән каршы чыгып карады, ләкин
аның файдасы булмады, киресенчә, бик күп кеше кырылды,
һәлак булды. Бу исә милләтнең бөтенләй кырылып юкка чы1
 Колый М. Хикмәтләр ; төзүче, иске татар теленнән күчерүче һәм сүз
башы язучы М. Гайнетдинов. Казан: Иман, 2000. Б. 69–70. 2
 Дәүләтшин К.С. XVII йөз татар шагыйре Мәүла Колай иҗаты: филол. фән. канд. дис. Казан, 1971. Б. 136. 
97
гуына китерергә мөмкин иде. Моны Мәүла Колый бик яхшы
аңлый. Бу сынауны кеше беркайчан да берүзе генә үтеп чыга
алмавын белгәнгә, таянырга ниндидер бер терәк кирәк булганга, шагыйрь монда терәк итеп Аллаһы Тәгаләне күрсәтә.
Сынаулар никадәр авыррак, күбрәк булса, кешенең Аллаһы
Тәгаләгә таянуы да шулкадәр арта. Мәүла Колый халык үзе
үч ала алмаганлыктан, бу үч алуны Аллаһка калдырырга үгетли, чөнки Аллаһның кяферләрне, залимнәрне кыямәт көнендә,
һичшиксез, җәзага тартачагын әйтә. Мондый төр сынауларны хәтта пәйгамбәрләр, әүлиялар да күрә. Мисал итеп, әдип
Ибраһим пәйгамбәрне китерә. Аны Нәмруд исемле патша утка
ата. Әмма Аллаһы Тәгаләгә чын күңелдән таянганга күрә,
Аллаһ аны коткара. Шулай ук «Сираҗел-колүб» әсәрендә китерелгән Җирҗис кыйссасы да китерелә. Ул дине өчен дүрт
тапкыр җанын биреп, ахыр чиктә җиңүгә ирешә:
«Бу дөнья газапларын Җирҗис күрде,
Ул, газапта, дүрт кат Хакка җанын бирде.
Ул хәлдә икән, Хак күзенә күренү торды, –
Шул вакытта Хак дидарын күрмештер ул»1
.
Мәгълүм булганча, Мәүла Колый белән Аднаш хафиз бер
үк кыйссаларны китерәләр. Күрәсең, Мәүла Колый «Сираҗелколүб» әсәре белән бик яхшы таныш булгандыр һәм аннан
күп элементларны файдаланып яза. Ләкин ул, талантлы әдип
булуы сәбәпле, бу теманы бераз үстереп җибәрә һәм өстәмә
дини риваятьләр, кыйссалар китерә. Мәсәлән, Йосыф, Әюб
пәй гамбәр һ.б.лар турында. Бу пәйгамбәрләр, әүлиялар Аллаһка таянып һәм сабыр итеп, ахыр чиктә уңышка, җиңүгә ирешә ләр. Мәүла Колый аларны үрнәк итеп биреп, халыкка бу
1
 Колый М. Хикмәтләр; төзүче, иске татар теленнән күчерүче һәм сүз
башы язучы М. Гайнетдинов. Казан: Иман, 2000. Б. 74.
98
авырлыклардан чыгу юлын күрсәтә. Ул хәтта үлем белән янасалар да, гомереңә куркыныч янаса да, барыбер иманны, динне саклауда нык торырга, кирәк икән җаныңны корбан итәргә
кирәклекне белдертә:
«Ихлас илә һәркем кылса Хакның эшен,
Тәгать кылып Хакга еглап түкәр яшен;
Хакка бирер корбан өчен җанын-башын,
Хакны эстәгән баш җандин кичмәй булмас»1
.
Үзеңне дин өчен корбан иткәндә, үлемнән куркырга кирәк
түгеллекне әйтә автор. Чөнки мөэмин кешегә үлгәннән соң
куркырга сәбәп юк, аны анда җәннәт көтә. Ләкин моны бөтен
кеше булдыра алмый, фәкать үзенең иманы, тәвәккәллеге
белән әүлияләр дәрәҗәсенә җиткән кешеләр генә булдыра
алуын аңлый шагыйрь. Ул андый кешеләрне мактап яза:
«Хак юлында коллык өчен башын салса,
Хак әмренә газиз җанын корбан чалса,
Бу дөньяны, бер сәгать дип, фани белсә,
Әүлиялык нишаннары бардыр анда»2
.
Бу дөньяга ябышып ятып, дин өчен җанын корбан итәргә
теләмәүчеләрне ул бик каты тәнкыйтьли һәм аларны этләр
белән чагыштыра:
«Этләр, өрешеп, үләр. Калыр – сасыг ит, бел,
Гыйбрәт алып Хак эшенә күңел биргел.
Дөнья өчен эт булмагыл, бизә күргел,
Тәгать өчен җаным фида итәен мән»3
.
1
 Колый М. Хикмәтләр; төзүче, иске татар теленнән күчерүче һәм сүз
башы язучы М. Гайнетдинов. Казан: Иман, 2000. Б. 119. 2
 Шунда ук. Б. 124.
3
 Шунда ук. Б. 68.
99
Гомумән, һәр суфи әдип кебек, Мәүла Колый да дөньялыкка карата тискәре мөнәсәбәттә тора. Бу дөньяны ул бик каты
хурлый, ахирәт тормышына гына әһәмият бирә. Бу тормышны мәңгелеккә хәзерлек, чын һәм тулы булмаган яшәеш дип
күз алдына китерә, аңа бик үк җитди булмаган, игътибарга лаексыз, кайбер очракта бөтенләй җирәнгеч нәрсә итеп карый.
Алдаучан бу дөньяны сурәтләү өчен күп төрле чагыштырулар кулланып яза:
«Бу дөнья зиндан ирмеш, белең монда,
Бу тәнемез бостан ирмеш ул зинданда.
Җанларымыз миһман ирмеш ул бостанда
Ул бостан бозылыр булса, хәсрәт анда»1
.
Дөньяга мондый караш җирдә яшәүнең мәгънә-әһәмиятен
киметә, бу тормыш «мәңгелеккә хәзерлек», чын һәм тулы булмаган яшәеш дип күзаллауга китерә.
Бу дөньяга шундый тискәре караш булгач, әлбәттә, Мәүла
Колый үлемдә бернинди фаҗига күрми һәм кешенең, үз иманын саклап калу өчен, үлүен дә ул куркыныч нәрсәгә санамый. Чөнки, аның фикеренчә, иманлы кеше генә ахирәттә чын
тормыш белән яши башлый, ә бу дөньяда хайваннар кебек
динсез яшәүнең әһәмиятен күрми. Аның бу карашлары Аднаш хафиз карашлары белән туры килә.
«Мәүла Колыйның йөзгә якын хикмәтләренең, ким дигәндә, яртысында авторны бик уйландыра торган глобаль тема –
үлем темасы ята. Моның сәбәбе – беренче чиратта, әлбәттә,
автор яшәгән авыр тормыш шартларында, идеологик торгынлык һәм халыктагы рухи пессимизмда. Мәүла Колыйның үлем
1
 Колый М. Хикмәтләр; төзүче, иске татар теленнән күчерүче һәм сүз
башы язучы М. Гайнетдинов. Казан: Иман, 2000. Б. 13.
100
 турында уйланулары, нигездә, ислам дине өйрәтмәләреннән
читкә чыкмый»1
.
Аднаш хафиз кебек үк, Мәүла Колый да динне саклауда бик нык сабыр булырга куша. Сабыр иткәндә генә Аллаһ
уңыш һәм җиңү бирәчәк икән. Чөнки пәйгамбәрләр дә сабырлык аркасында гына җиңүгә ирешкәннәр:
«Сабыр берлә Әюп тапты сиххәт үзен
Сабыр берлә Ягкуп ачты күрмәс күзен.
Сабыр берлә Йосыф тапты дәүләт йөзен,
Сабыр сүзен телдин җөда итсә булмас»2
.
Татар халкына күп җәфалар китергән залим патшаларның
тәхетләре, барыбер, кайчан да булса юкка чыгачак һәм аларның, һәрбер явыз эшләре өчен, Аллаһ каршында җавап тотачакларын белгертергә тырыша шагыйрь:
«Дөньядагы тәхетләр егылгусы,
Күрер күзгә туфраклар һәм тулгусы.
Бөтелгән намәләр укулгусы
Хисап-сөаль биререндин хәбәре юк»3
.
Мәүла Колый Аллаһка һәрвакыт сыена һәм Аннан һәр вакыт үзен, халкын саклавын һәм рәхмәтен сорый. Бу – чукындыручылардан саклауны аңлатадыр:
«Изем җәббар, өмидебез рәхмәтендин
Хәтәребез тәмуг атлы афәтендин.
Тереклектә сән саклагыл михнәтеңдин,
Рәхмәтеңдин мәхлук өмид өзмәк юктыр»4
.
1
 Сибгатуллина Ә.Т. Татар әдәбиятында суфичылык: чыганаклар, тематика һәм жанр үзенчәлекләре: филол. фән. док. дис. Алабуга, 2000. Б. 175. 2
 Колый М. Хикмәтләр; төзүче, иске татар теленнән күчерүче һәм сүз
башы язучы М. Гайнетдинов. Казан: Иман, 2000. Б. 19. 3
 Шунда ук. Б. 135.
4
 Шунда ук. Б. 62.
101
Шагыйрь Аллаһның бөеклеген, кодрәтен кат-кат искәртеп тора һәм, Аллаһ мөэминнәрне үз яклавы астына ала, дип
 ышана. Аднаш хафиз кебек үк, мөэмин кеше һәрвакыт Аллаһның саклавын тойсын өчен, Хозыр белән Ильяс пәйгамбәрләр не искә ала:
«Туннары илә, мәңге суына чумды анлар,
Ул сәбәбтин тузмас анлар кигән туннар.
Кемдин хушнуд булып, кыйлса дога монлар,
Дөнья-ахирәт дәүләтен бирер булгай.
Яланда азсаң, йә суда булса хәтәр,
Анларга иткел нияз, мәдәд итәр,
Азмыш улырсың, юл түндерер ярдәм итәр,
Һәм дәрьяда йеп салып тартар булгай»1
.
Шулай итеп, Мәүла Колый иманны саклауда нык торырга, сабыр итәргә, Аллаһы Тәгаләгә таянырга, Аннан яклау
көтәргә чакыра. Аллаһтан башка бүтән затка табынудан катгый рәвештә тыя:
«Билең игеп, куя күрмә башың потка,
Баш бирде Изем сәҗдә кыйлгаймы дип»2
.
Беркемгә дә сер түгел, иман кешенең тормышында мөһим
роль уйный һәм зур урын алып тора. Дин әһелләре фикеренчә,
кешенең бу дөньядагы бәхете һәм ахирәттәге бәхете нәкъ менә
иманына, аның дөреслегенә, чисталыгына бәйле. Шуңа күрә,
бу өммәтнең әүвәлгеләре, җиңнәрен сызганып, бер-берсе
белән иманнарын дөресләүдә, арттыруда ярышканнар. Бу турыда бик күп риваятьләр бар. Мәсәлән, Гомәр бине Хаттаб
1
 Колый М. Хикмәтләр; төзүче, иске татар теленнән күчерүче һәм сүз
башы язучы М. Гайнетдинов. Казан: Иман, 2000. Б. 35. 2
 Шунда ук. Б. 53.
102
үзенең иптәшләрен: «Утырыгыз безнең белән, иманнарыбызны арттырыйк,» – дип чакыра торган булган.
Габдулла бине Мәсгуд тә нәкъ шундый сүзләр кабатлый
торган булган. Бу гына түгел, ул һәрвакыт бер дога кылган:
«Йа, Раббым, минем иманымны, динне аңлавымны арттыр!»1
.
Ислам динендә иман – артырга яки, кимеп, бөтенләй
бетәр гә мөмкин. Бу турыда бик күп ислам галимнәре әйтеп
калдырган. Мәсәлән, бөек дин галиме Әхмәд бине Ханбәлдән
сораганнар: «Иман арта һәм кими аламы?» Ул җавап биргән:
«Ул җи денче күккә хәтле артырга һәм җиденче җиргә хәтле
кимергә мөмкин. Иман сүзләрдән һәм гамәлләрдән тора. Әгәр
син яхшы эш кылсаң – ул арта, әгәр дә начарлык кылсаң –
кими».
Шулай ук бервакыт Габдрахман бине Гамр әл-Әүзәидән
сораганнар: «Иман артырга мөмкинме?» Ул җавап биргән:
«Әйе, ул тау хәтле булганчы». Тагын сораганнар: «Иман
кимергә мөмкинме?» Ул: «Әйе, ул кимеп хәтта юкка чыгарга
да мөмкин», – дип җавап биргән.
Гомәйр бине Хәбиб әл-Хәтми әйткән: «Иман арта да,
кими дә». Аннан сораганнар: «Аның артуы һәм кимүе нәрсә
аңлата соң?» Ул җавап биргән: «Әгәр дә без Аллаһы Тәгаләне
олыласак, Аны мактасак, иман арта, әгәр дә Аны онытып,
гафиллектә йөрсәк, ул зәгыйфьләнә»2
.
Дин галимнәре һәрвакыт үзләренең иманнарына игътибарлы булганнар. Аларның фикеренчә, яхшы гамәлләр, гыйбадәтләр күбрәк кылган саен, иман арта һәм көчәя, гөнаһлы
эшләрне кылган саен, ул кими һәм зәгыйфьләнә икән3
. Шуңа
1
 Аль-Бадр А. Причины увеличения и уменьшения веры; пер. с араб.
Э. Кулиева. М.: Умма, 2003. С. 3. 2
 Шунда ук. С. 4.
3
 Шунда ук. С. 5. 
103
күрә алар халыкны фарыз һәм ваҗиб булган гыйбадәтләрне
үтәргә һәм гөнаһтан мөмкин кадәр тыелырга чакырганнар.
Мәүла Колый да, укымышлы кеше буларак, бу турыда
яхшы белгән, аңлаган һәм үз халкы өчен кайгырган. Ул заманда кеше теләсә кайсы вакытта имансыз калырга мөмкин иде.
Чөнки Мәүла Колый яшәгән заман көчләп чукындыру вакытына туры килә. Кешеләрне төрле ысуллар белән христиан
ди ненә кертү юллары уйлап табыла: көч белән, төрле өстенлекләр аша, матди ярдәм итү юлы белән һ.б. Шуңа күрә иманы зәгыйфь булган кеше, үзе дә сизмәстән, иманыннан ваз
ки чәр гә мөмкин икәнлеген аңлый автор һәм иманны ныгыту
юлларын күрсәтә. Моңа исә, иң беренче чиратта, Аллаһы Тәга лә бәндәләргә фарыз кылган гыйбадәтләрне үтәү һәм гө наһлардан саклану юлы белән ирешеп булуын аңлата. Моңа намаз уку, ураза тоту, зәкят бирү керә. Иманын арттыру өчен мөсел ман, тырышып, бу гыйбадәтләрне фәкать бер Аллаһ өчен
генә кылырга һәм алар еш, даими эшләнергә тиеш. Шә ри гать
буенча эшләнелгән һәр гамәл, һичшиксез, кешенең иманын
арттыра, чөнки ул гыйбадәт кылган саен көчәя генә бара1
.
Мәүла Колый, кеше иманын арттыру өчен иң зур гыйбадәт ләрдән башларга кирәк, дип саный. Белгәнебезчә, зур гыйбадәтләргә намаз, ураза, зәкят, хаҗ керә. Моның шулай икәнлеген һәр мөселман белә, бу турыда хәдисләр дә шактый күп.
Пәйгамбәребез (с.г.в.) әйтте: «Ислам дине биш баганага
таяна:
1. Аллаһыдан башка илаһ юк һәм Мөхәммәд Аның илчесе, дип шәһадәт бирү.
2. Үз вакытында бөтен шартларын үтәп намаз уку.
3. Зәкят түләү.
1
 Аль-Бадр А. Причины увеличения и уменьшения веры; пер. с араб.
Э. Кулиева М.: Умма, 2003. С. 47. 
104
4. Рамазан аенда ураза тоту.
5. Мөмкинчелеге булган кешегә үз гомерендә бер мәртәбә
Мәккәгә барып хаҗ кылу.
Ошбу биш нәрсә – Ислам диненең нигезләре. Бинаның нигезе сыман алар зәгыйфь булса яки бөтенләй булмаса, ул вакытта баланың сәламәт торуы мөмкин булмаган кебек, диннең
нигезләре какшавы мәгълүм. Шуңа күрә һәр мөселман кеше
ошбу биш нәрсәгә җитди карарга һәм аларны үтәргә тиеш»1
.
Намаз – ул билгеле бер сүзләр һәм хәрәкәтләр белән Аллаһы Тәгаләгә гыйбадәт кылу. Аллаһы Тәгаләне бар һәм бер,
дип иман китергәннән соң, ул гыйбадәтләрнең иң зурысы булып санала. Намаз – бөтен йөкләнгән эшләрнең (фарыз ларның) ни гезе һәм диннең терәге2
.
Намаз хакында Мәүла Колый бик күп хикмәтләрендә яза.
Намаз кабердә нур һәм юлдаш, сират күперен кичкәндә ике
канат, кыямәт көнендә яклаучы булыр, ди шагыйрь. Аллаһы
Тәгалә кешене гыйбадәт кылыр өчен яраткан, ә гыйбадәтнең
иң зурысы – намаз. Аллаһ билне намазда иелер өчен, ике тезне сәҗдә кылыр өчен, ике күзне сәҗдә урынын күрер өчен,
маң гайны сәҗдә вакытында җиргә куяр өчен яраткан, ди. Әгәр
бу әгъзалар сиңа кадерле икән, син аларны фәкать Аллаһ ка
кол лык өчен генә файдаланырга тиеш. Әгәр коллык күрсәт мисең икән, Аллаһ аларны синнән алырга мөмкин икән.
Намазның мөэмин-мөселман өчен мәҗбүри икәнлеген әдип
кат-кат искәртә һәм аны үтәүченең бик күп фазыйләтләргә ия
булуын аңлата. Аны үтәүче кеше җәннәттә яхшы тун кияр,
төр ле нигъмәтләр табар, хур кызларына ия булыр. Намаз укы1
 Сахих аль-Бухари / Пер. В. Нирша. В двух томах. Т. I. М.: Благотворительный фонд «Ибрагим бин Абдулазиз Аль-Ибрагим», 2002. – С. 33. 2
 Мәүлетдинов Ф., Кәбиров Р. Җәннәт ачкычлары. Казан: Арт-экспресс, 2008. Б. 42.
105
мау чы кешене Мәүла Колый үлек кеше белән чагыштыра.
Алар ның кү ңелләрендә начарлык кына булыр һәм алар – мөэмин нәргә зарар кылучы дошманнар, ди автор. Шулай ук намаз укы мау чының урыны тәмуг булыр, кабере елан-чаян белән тулган булыр, фәрештәләр аны ләгънәт кылыр, Аллаһ ул
кеше дән бизәр. Мәүла Колый намаз укымаучыны дуңгыз белән чагыштырып, бик оста тасвирлый:
«Бинамазлар сыйфаты охшар, белгел дуңгыз,
Тизәк тотып йорт төзегән кара коңгыз.
Бинамазда мал йыймакдин йук үзгә сүз,
Йыйган малы монда хәрам кылыр ирмеш.
Күргел, коңгыз йорт иткем дип, тизәк тотар,
Суык булса, кара йиргә инеп китәр.
Бинамазлар намаз кылмаз, дөнья тотар.
Хур-зар булып кара йиргә керер ирмеш»1
.
Ни өчен соң Мәүла Колый намазга шулкадәр әһәмият бирә?
Чөнки, беренчедән, алда күрсәтелгәнчә, намаз – ислам диненең
бер терәге. Икенчедән, ул заманда динне актив рәвеш тә кысрыклау барган, намаз укучыларны төрлечә җәзалаган нар һәм
намаз укырга ирек бирелмәгән. Шул рәвеш ле, халык намаз
укудан читләшә барган. Өченчедән, намаз укымау чының иманы бик зәгыйфь була һәм ул иманыннан бик тиз ваз кичәр гә
мөмкин. Чөнки христианлаштыру сәясәте һаман да бик актив
рәвештә дәвам ителгән һәм кешеләрне чукындыру өчен төрле
ысуллар кулланылган. Дүртенчедән, намаз – мөсел манны кяфер дән аера торган нәрсә һәм аны үтәмәүчеләр, инкарь итү челәр кяфер булалар. Бу турыда әдип түбәндәгечә яза:
1
 Колый М. Хикмәтләр; төзүче, иске татар теленнән күчерүче һәм сүз
башы язучы М. Гайнетдинов. Казан: Иман, 2000. Б. 25.
106
«Кяфер-мөшрик Аллаһ дәю Хакны белмәс,
Языкындин тәүбә кылып Хакка килмәс.
Намаз вакыты булса, Хакка сәҗдә кылмас,
Гасый колга тәмуг атлы гокбәте бар»1
.
Балигълык яшенә җитеп, Аллаһ фарыз кылган биш намазны укымау зур гөнаһлардан санала. Пәйгамбәребез Мөхәммәд
(с.г.в.) балаларны намазга җиде яшьтән күндерә башларга, ун
яшьтән исә намаз укуларын һәрвакыт күзәтеп торып, нык торырга кушкан.
Бөтен галимнәрнең карашы буенча, намазны инкарь итүче
кеше кяфер булыр һәм Ислам милләтеннән чыгар. Әмма кем
намаз Аллаһы Тәгалә тарафыннан йөкләнгән һәм аны үтәргә
кирәк икәнлегенә ышана, ләкин ялкаулык сәбәпле калдырса,
күпчелек галимнәрнең карашы буенча, ул кеше зур гөнаһлы
мөселман булып саналадыр. Ләкин кайбер галимнәрнең карашы буенча, намазны ялкаулык сәбәпле калдыручы да кяфер булыр. Моңа дәлил итеп пәйгамбәребезнең (с.г.в.) кайбер
хәдисләрен китерәләр, шулардан:
«Пәйгамбәребез (с.г.в.) әйтте: “Мөселман кеше белән көфер лек арасында – ул намазны калдыру” (Әхмәд, Мөслим,
Тирмизи һ.б.), ягъни намаз укымаучы кеше көферлеккә якынлашкан була»2
.
Намаз укымаучылар Коръәндә дә кисәтеләләр:
«Намаз укымаучылардан сорарлар: “Сезне сәкар (җәһәннәм нең бер исеме) җәһәннәменә нәрсә кертте?” Алар: “Без
намаз укучылардан түгел идек”, – диярләр» («Мүдәссир» сүрә се, 42–43 нче аятьләр).
1
 Колый М. Хикмәтләр; төзүче, иске татар теленнән күчерүче һәм сүз
башы язучы М. Гайнетдинов. Казан: Иман, 2000. Б. 83. 2
 Мәүлетдинов Ф., Кәбиров Р. Җәннәт ачкычлары. Казан: Арт экспресс, 2008. Б. 78. 
107
«Ул пәйгамбәрләрдән соң явыз кавем килде, алар намазларын кичектереп, казага калдырып яки бөтенләй укымыйча
харап итүчеләр һәм шәһвәтләргә, нәфес теләгән нәрсәләргә
ияр деләр, алар, тиздән, ахирәттә каты газапка очраучылардыр» («Мәрьям» сүрәсе, 59 нчы аять).
«Ни үкенеч һәм һәлакәт ихлассыз намаз укучыларга. Алар
намазларыннан гафилләр, вакытында укымаслар һәм рөкеннәрен хөрмәт кылмаслар, намазларының вакытыннан кичегүенә кайгырмаслар» («Мәгун» сүрәсе, 4–5 нче аятьләр).
Аднаш хафиз да «Сираҗел-колүб» әсәрендә намаз хакында яза, ләкин чагыштырмача азрак яза. Мәүла Колый исә бу
теманы тагын да үстереп, тәфсилләп, киң итеп сурәтләп бирә.
Шулай ук Мәүла Колый кешеләрне намазларын җәмәгать
белән мәчеттә укырга өнди:
«Хак яратты кыям өчен ике аяк,
Мәсҗед сары җәмәгатькә баргыл уяг.
Аяк басып хәзерләри гүргә чыраг.
Хак бирде аяк мәсҗед сары йөрмәк өчен»1
.
Шулай ук:
«Тәгать кыла, тор уяг,
Мәсҗед сары бас аяк. –
Мәсҗед сүмәз җаһилгә
Нигә кирәк бу аяк»2
.
Шагыйрь яшәгән чорда мәчетләрне күпләп җимерәләр.
Шуңа күрә әдип мәчетләргә карата кешеләрнең игътибарын
көчәйтергә омтыла. Бу өзекләрне җимерелгән мәчетләрне
кабат торгызырга, яңа мәчетләр салырга чакыру дип аңлап
1
 Колый М. Хикмәтләр; төзүче, иске татар теленнән күчерүче һәм сүз
башы язучы М. Гайнетдинов. Казан: Иман, 2000. Б. 52. 2
 Шунда ук. Б. 82.
108
була. Чөнки мәчетләргә йөрер өчен Хак Тәгалә аяклар биргән.
Мәчетләр булмаса аякларга хаҗәт калмый кебек булып чыга.
Ислам диненең өченче баганасы булган ураза хакында да
Мәү ла Колый күп яза. Ураза (фарс. көн буе тыелып тору) –
ислам динендә билгеләнгәнчә, мәгълүм вакытка ашау-эчүдән,
бозыклыклардан, яман гадәтләрдән тыелу. Ураза тоту мөселман нар өчен фарыз1
.
Шагыйрь Рамазан аенда ураза тотуның мәҗбүри икәнен
искәртә:
«Рамазан рузасын фарыз белгел,
Руза тотып, фарыз белеп фитра биргел.
Рузаның вакытын белеп, сәхәр торгыл –
Хак хәбибе Мөхәммәдкә вир салават»2
.
Ураза тоткан кешенең нинди фазыйләтләргә ия булуын да
әдип тасвирлап үтә. Мәсәлән, андый кеше тәмуг утын күрмәс,
оҗмахта кәүсәрдән шәраб эчәр һ.б. Ураза тотмаган кешегә исә
Аллаһы Тәгалә җәза бирер. Шуңа күрә кеше ахирәттә Аллаһ
рәхмәтенә ирешергә теләсә, уразаны калдырмаска тиеш булып чыга:
«Тереклектә кылган булсаң руза – тәгать,
Үлеп барсаң, гүр өендә булыр рәхәт;
Юлың ачып күргәзгәйләр рәхмәт җәннәт,
Бу дөньяда изге гамәл кылмышындин»3
.
Коръәндә дә уразаның фарыз икәнлеге хакында искәртелә:
«Әй мөэмин бәндәләр, әүвәл замандагы мөэминнәргә фарыз кылынганы кебек, тәкъвалыгыгыз артсын өчен, Рамазан1
 Ислам. Белешмә сүзлек. Казан: Татар кит. нәшр., 1993. Б. 143.
2
 Колый М. Хикмәтләр; төзүче, иске татар теленнән күчерүче һәм сүз
башы язучы М. Гайнетдинов. Казан: Иман, 2000. Б. 49. 3
 Шунда ук. Б. 113.
109
да руза тоту сезгә дә фарыз кылынды» («Бәкара» («Сыер»)
сүрәсе, 183 нче аять).
Пәйгамбәребез Мөхәммәд галәйһиссәлам дә әйткән: «Руза
уттан саклый торган калкандыр. Аллаһ руза тотучы турында:
«Ул Минем өчен ашаудан, эчүдән һәм якынлык кылудан баш
тартты. Минем өчен руза тотты һәм Мин шуның өчен аны
бүләкләрмен, һәр яхшы эше өчен унлата савап белән кайтарырмын», – дип әйтә1
.
Мәүла Колый ислам диненең дүртенче баганасы – зәкят
турында да яза. Зәкят (гар. – арыну, садака, салым) – мал-мөлкәт хисабыннан чыгып, ярлы мөселманнар өчен дип бирелә
торган садака, салым2
. Шагыйрь зәкят, аның күләме, кемнәргә
мәҗбүри икәнлеге турында тәфсилләп яза һәм байлыгы булган кешеләрне зәкят түләргә өнди:
«Хак яратты дөньяга,
Хакны бер дип белсәнә,
Мал вә нигъмәт бирде Хак,
Малдин зәкать бирсәнә»3
.
Ашлыкның уннан бер өлешен ел саен гошер итеп түләргә
куша, һәрвакыт садакалар таратып ярлы-фәкыйрьләрнең
күңелләрен күрергә өнди, зәкят бирмәүчеләрне Аллаһның газабы белән куркыта автор4
.
Коръәндә дә зәкят турында аятьләр бар:
«Ий, мөэминнәр! Кәсеп итеп тапкан малларыгыздан һәм
Без сезнең өчен җирдән чыгарган уңышлардан яхшысын
Ал лаһ күрсәткән урыннарга бирегез! Әмма начар нәрсәләр
1
 Сахих аль-Бухари / Пер. В. Нирша. В двух томах. Т. I. М.: Благотворительный фонд «Ибрагим бин Абдулазиз Аль-Ибрагим», 2002. С. 397. 2
 Ислам. Белешмә сүзлек. Казан: Татар. кит. нәшр., 1993. Б. 48.
3
 Колый М. Хикмәтләр; төзүче, иске татар теленнән күчерүче һәм сүз
башы язучы М. Гайнетдинов. Казан: Иман, 2000. Б. 102. 4
 Шунда ук. Б. 103–104.
110
 аралаштырып бирмәгез. Шундый малны сезгә бирсәләр, әлбәт тә, ул начар нәрсәне күзегезне йомып, чыраегызны сытып
кына алыр идегез. Белегез, Аллаһ чиксез бай һәм мактаулы»
(«Бәка ра» («Сыер») сүрәсе, 267 нче аять).
Мөхәммәд пәйгамбәр зәкят түләмәүчеләр хакында түбәндәгечә әйтә:
«Кыямәт көнендә кешенең зәкят бирелмәгән байлыгы агулы елан кыяфәтендә килер, авызында ике агулы тимер булыр.
Ул үзенең иясе янында бөтерелер һәм аның яңагына ябышып:
«Мин синең байлыгың, мин синең хәзинәң», – дип әйтер1
.
Ислам диненең бишенче баганасы – хаҗ турында автор чагыштырмача аз яза. Бәлки, бу бөтен кешенең дә хаҗ кылырга
мөмкинлекләре булмау сәбәпледер, ул моңа бик басым ясамый.
Хаҗ (гар. табыну) – мөселманнарның Мәккә шәһә рендәге
изге Кәгъбә ташы янына барып гыйбадәт кылулары2
. Татар
халкы арасында шагыйрь яшәгән заманда хәлле кеше ләр бик
аз була. Шуңа күрә күбесенә хаҗ турында хыялланырга гына
кала. Чөнки хаҗ – үзе сәламәт булып, Мәккәи-Мөкәррәмәгә
барып кайтырлык малы булган бай кешегә генә фарыздыр3
.
Ләкин барыбер әдип хаҗ кылуның савапларын һәм фазыйләтләрен тасвирлап бирә:
«Кәгъбә сары йөрегәннәр – ирнең ире,
Тәваф кыйлып гөнаһындин булыр ари.
Кыямәт көн күрер анлар Хак дидары,
Хаҗи булып Хак дидарын күрсәмче мән»4
.
1
 Сахих аль-Бухари / Пер. В. Нирша. В двух томах. Т. I. М.: Благотворительный фонд «Ибрагим бин Абдулазиз Аль-Ибрагим», 2002. С. 313–314. 2
 Ислам. Белешмә сүзлек. Казан: Татар. кит. нәшр., 1993. Б. 150.
3
 Шунда ук. Б. 150.
4
 Колый М. Хикмәтләр; төзүче, иске татар теленнән күчерүче һәм сүз
башы язучы М. Гайнетдинов. Казан: Иман, 2000. Б. 31.
111
Коръәннең бер сүрәсе «Хаҗ» исеме астында бирелгән.
Анда бу зур гыйбадәт хакында бик җентекләп язылган:
«Кешеләрне хаҗга чакырып кычкыр, җәяү йөреп сиңа килер ләр, вә арык дөяләргә атланып килерләр, ул дөяләр ерак
юл лар ның һәрбереннән килерләр. Хаҗиларның дөньяларына вә дин нәренә файда китерсеннәр өчен һәм тәшрикъ кебек
билгеле бәй рәм көннәрендә Аллаһ исемен күп зекер итсеннәр
өчен дөя, сыер вә куйлар белән ризыкландыруына шөкер итеп,
хаҗ да чалган корбан итләрен ашагыз, аны фәкыйрьгә ашатыгыз. Соңра чәч, мыек, тырнак кебекләрне кисеп артыгын бетер сен нәр, нәзерләрен үтәсеннәр вә Минем иске өем Кәгъ бә не
таваф итсеннәр» («Хаҗ» сүрәсе, 27–29 нчы аятьләр).
Мөхәммәд галәйһиссәлам түбәндәге сүзләрне әйткән: «Кем
дә кем Аллаһ Тәгалә өчен хаҗ кыла һәм хатынына кагыл маса,
гөнаһ, начар эшләр кылмаса, өенә яңа гына анадан туган килеш гөнаһсыз әйләнеп кайтыр»1
.
Шулай итеп Мәүла Колый югарыда китерелгән гыйбадәтләрсез иманны, динне саклап калып булмавына ышана һәм
башкаларга да моны аңлатырга тырыша. Чөнки бу гыйба дәтләрсез дин буш һәм зәгыйфь була, ә алар булганда кеше нең
дине нык, сынмаслык була. Ләкин бу гыйбадәтләрне чын ихласлык белән үтәргә кирәк, югыйсә алар файда китермәя чәкләр икәнен дә аңлата әдип:
«Ихласлылар төн-көн еглап кылыр намаз, –
Игътикадлә хакка кылыр руза-намаз.
Җөмлә эшен кабул кылыр, Ул бинийаз.
Ихлассызның «Хак» дип сүләр сүзе юктыр»2
.
1
 Сахих аль-Бухари / Пер. В. Нирша. В двух томах. Т. I. М.: Благотворительный фонд «Ибрагим бин Абдулазиз Аль-Ибрагим», 2002. С. 342. 2
 Колый М. Хикмәтләр; төзүче, иске татар теленнән күчерүче һәм сүз
башы язучы М. Гайнетдинов. Казан: Иман, 2000. Б. 26.
112
Шагыйрь, ихласлы кешенең гөнаһлары кичерелер, Хак Тәга лә рәхмәтенә ирешер; кыямәт көнендә оҗмахлы булыр, ди.
Гомумән, мөэмин кешенең һәр эше ихластан булырга тиеш
икән леге ассызыклана. Ихлассыз эшләнелгән эш беркайчан
кабул булмас, лаеклы эш булмас. Ихлассызның бөтен эше
дөнья өчен булыр, ди. Андыйлардан Мәүла Колый аерылырга һәм алардан ерак булырга куша.
Шагыйрь иманны зәгыйфьли торган нәрсәләргә дә игътибарны юнәлтә. Бу – гөнаһ эшләр. Гөнаһларның бик күп зарары бар икәнлегендә бернинди шик юк. Күп кенә борынгы
мөселман галимнәре әйтүенчә, иман Аллаһка буйсыну аркасында арта, Аңа карышу аркасында кими. Мөхәммәд бине
Салих әл-Госәймин исемле галим әйткән: «Иман аерым бер
сәбәпләр аркасында кими. Гөнаһлар кылу иманны киметәләр.
Гөнаһлар кабахәтрәк булган саен, иман ныграк кими. Шулай
ук ике гөнаһ, бер гөнаһка караганда, аны ныграк зәгыйфьли1
.
Мәүла Колый да иманны зәгыйфьләүче бу фактордан халыкны
ерак булырга чакыра. Шушы гөнаһларга әдип түбәндәгеләрне
кертә: хәмер эчү, тәмәке тарту, зина кылу. Бу эшләр шул заманда күп халыклар арасында таралган була. Шуңа күрә татарлар да бу начар гадәтләрне үзләренә ала башлыйлар. Мәүла Колый акыллы, зирәк кеше буларак, бу гөнаһларның татар
халкының иманы өчен никадәр куркыныч булганын тиз арада аңлый һәм бу эшләрдән үз халкын тыюны, кисәтүне үзенең
бурычы итеп куя.
Хәмер эчүнең нәтиҗәсе бик аяныч булганын һәркем аңлый.
Исерек килеш кеше, үзе дә аңламыйча, төрле эшләр кыла ала,
шул исәптән имансыз калырга да мөмкин. Шуңа күрә ислам дине
моны тыя. Коръәндә исерткеч эчемлекләр турында болай диелгән:
1
 Аль-Бадр А. Причины увеличения и уменьшения веры; пер. с араб.
Э. Кулиева. М.: Умма. С. 75. 
113
«Ий, мөэминнәр, исертә торган эчемлекләр һәммәсе дә,
отыш уеннары һәртөрлесе дә, сыннарга гыйбадәт итү – Аллаһтан башка мәхлукларга табыну эшләре, шулай ук ырымланубагучылык эшләре хәрамдыр, шайтан эшләреннән булган
пыч рак эшләрдер, һәлак булудан котылмаклыгыгыз өчен бу
нә җес эшләрдән ерак булыгыз! Саклансагыз, шаять, котылырсыз – өстенлек табарсыз» («Маидә» («Ашъяулык») сүрәсе,
90 нчы аять).
Мөхәммәд пәйгамбәрнең бу эштән тыюы хакында бик
күп хәдисләрдә килә. Әгәр хәдисләрне җентекләбрәк тикшерсәк, чыннан да, хәмер эчкән кешенең иманы үзеннән-үзе
юкка чыгуы һәркемгә аңлашыла. Бер хәдистә түбәндәгечә
диелгән:
«Пәйгамбәребез галәйһиссәлам әйткән: зина кылучы зина
кылганда, ул кеше мөэмин булып бу эшен кылмас, мөселман
кеше хәмер эчкәндә бу эшен мөэмин булып кылмас, мөселман
кеше урлаганда, ул бу эшен мөэмин булып кылмас»1
.
Бу хәдистән аңлашылганча, хәмер эчкәндә кешенең иманы
чыгып тора икән, бу эшеннән туктагач кына аның иманы кире
кайта. Димәк, Мәүла Колый бу хәдисләрне бик яхшы белгән
һәм үз заманындагы чукындырулардан гарык булганга, хәтта
бу эшләрне эшләп, вакытлыча гына булса да, үз халкының
имансыз калуын теләмәгән.
Шагыйрь хәмер эчкән кешенең кырык көнгә иманы качар,
ди. Әгәр шул вакытта үлеп китсә, ул имансыз килеш үлгән булып саналганын әйтә:
«Хәрамхур, мәстлек өчен, шәрап эчәр,
Белгел, андин кырык көнгә иман качар;
1
 Сахих аль-Бухари / Пер. В. Нирша. В двух томах. Т. 2. М.: Благотворительный фонд «Ибрагим бин Абдулазиз аль-Ибрагим», 2002. С. 308. 
114
Ул арада, әҗәл килсә, гасый кичәр,
Мәст үлеп, андаг гасый була күрмәң»1
.
Хәмер эчү катгый рәвештә хәрам, аны эчкән кеше шайтан белән бергә тәмугта янар, ди. Хәмерне фәкать бик каты
сусаган вакытта, су булмаганда бер тапкыр йоту хәләл булганлыгын да искәртә автор. Гомумән, хәмер эчүчеләр Мәүла
Колый тарафыннан бик каты тәнкыйтьләнәләр. Алар иң явыз
бәндәләр булып саналалар, хәтта аларны кешегә дә санамаска
куша автор. Шулай ук, аларның сүзләрен тыңлама, йөзләренә
карама, аларны дус тотма, үзләреннән еракка кач, дип үгетнәсыйхәтләр бирә.
Тәмәке тартуга килгәндә, бу эшне дә хәмер эчү белән бер
дип карарга мөмкин. Тәмәке ислам галимнәре тарафыннан
шулай ук тыелган һәм гөнаһ эш булып санала. Тәмәке – шайтан эше һәм аны тарткан кеше пакь булмас, нәҗес кебек булыр, ди Мәүла Колый. Ул тәмәкенең 13 төре бар икәнен күрсә тә, аннан ерак булырга һәм башка мөэминнәрне дә бу эштән
тыярга өнди:
«Тәмәкедин ерак булып, тот Хак юлын,
Тәгать кылып, Идигә мөэмин булың.
Тәмәкедин тыйгыл Хакның мөэмин колын,
Сәңа сәвап, Хак юлына килер булса»2
.
Зина кылу да бик зур гөнаһлардан санала. Коръәндә ул
ачыктан-ачык тыелган:
«Зинага якын да бармагыз, аның сәбәпләреннән дә ерак
булыгыз, чөнки ул пычрак эш вә бик яман кабахәт юлдыр»
(«Бәни Исраил» («Ягъкуб балалары») сүрәсе, 32 нче аять).
1
 Колый М. Хикмәтләр; төзүче, иске татар теленнән күчерүче һәм сүз
башы язучы М. Гайнетдинов. Казан: Иман, 2000. Б. 107. 2
 Шунда ук. Б. 46.
115
Алда карап үткән хәдистә дә зина кылган кеше иманлы
хәлдә килеш зина кылмавы, зина кылганда кешенең иманы
чыгып торуы турында әйтелгән иде. Шуңа күрә Мәүла Колый
да бу зур гөнаһны кылудан катгый рәвештә тыя: зина кылучылар кыямәт көнендә сасы исле булып кубарылыр, бө тен га ләм
халкы алдында рисвай булып, бөтенесе аларны ләгъ нәт кылыр, ди. Аларның төрле газапларга дучар булуларын ассызыклый автор. Мәсәлән, елан-чаяннар аларның тән нә рен чагарлар һ.б. Шагыйрь, акыллы булсаң, бу эштән ерак тор, дип
нәсыйхәтен бирә:
«Гакыйль ирсәң, зина эшен асан белмәң,
Зина кылма, Хакдин тәүбә-тәүфикъ теләң;
Тәүбә кылу, Хак эшенә билең баглаң,
Зиначыга терлек газап булыр дирләр»1
.
Аның бу кисәтүләре бик урынлы була. Чөнки автор яшә гән
заманда татар морзалары үзләренең татар крестьяннарын бик
нык мыскыл итәләр. Бигрәк тә христиан диненә кергән татар морзалары. Хәтта хатыннарын һәм кызларын көчләүдән
дә тартынмыйлар. Бу фактлар крестьяннарның Шейдяковтан
зарланып язган хатларында да чагыла: «Когда Шейдяков приехал в деревню, он тех крестьян, которые начали к нему приходить на поклон с хлебами, как у других помещиков, тех он
начал бить, на ледник сажать, татарок начал к себе в постель
брать..»2
.
Югарыда санап үтелгән гөнаһлар кешенең иманын бик нык
зәгыйфьлиләр булып чыга. Ләкин бу гөнаһларны эшләүчеләр гә
1
 Колый М. Хикмәтләр; төзүче, иске татар теленнән күчерүче һәм сүз
башы язучы М. Гайнетдинов. – Б. 108. 2
 Григорьев А.Н. Христианизация нерусских народностей, как один из
методов национально-колониальной политики царизма в Татарии // Материалы по истории Татарии. Казань: Таткнигоиздат, 1948. С. 231. 
116
автор дәвалану юлын күрсәтә. Бу – тәүбә итү. Тәүбә (гар. –
яраксыз эшне эшләмәскә сүз бирү) – дини күзлектән караганда, кылган гөнаһлы эшләрең өчен үкенү, Аллаһның ярлыкавын сорау1
. Мәүла Колый фикеренчә, тәүбә кылган кешенең
гөнаһлары юкка чыгачак:
«Тәүбә кылсаң, гөнаһдин киткүседер,
Нуры рәүшан күкрәктә тапкусыдыр.
Тәүбә суы юса, гөнаһ киткүседер,
Гөнаһ татын юмага үзгә дәва юктыр»2
.
Ислам динендә тәүбә өч нәрсәне үз эченә ала:
1. Әлеге гөнаһны кылудан баш тарту.
2. Бу гөнаһны кылганына үкенү.
3. Аңа беркайчан да әйләнеп кайтмаска дип карар кылу.
Моннан тыш, әгәр дә бу гөнаһны кылу икенче мөселманга
зарар кылу белән булган икән, китергән зарарны мөмкин кадәр түләргә тырышырга кирәк3
.
Коръәндә тәүбә хакында сөйли торган аятьләр бихисап:
«Дөреслектә, Аллаһ белмичә гөнаһ кылганнарның һәм тиз
арада үкенгәннәрнең тәүбәләрен кабул итә. Чөнки Ал лаһ – Белүче, Хикмәт Иясе» («Ниса» («Хатыннар») сүрәсе, 17 нче аять).
«Әй, иман китергән бәндәләр, Аллаһка эчкерсез тәүбә белән мөрәҗәгать итегез! Шунда Раббыгыз сезнең начар гамәллә регезне гафу итәр һәм астыннан елгалар ага торган бакчаларга кертер» («Тәхрим» («Тыю») сүрәсе, 8 нче аять).
«Минем мөэмин бәндәләремә әйт: “Ий, бәндәләрем, гөнаһ
кылып үзегезгә зарар иткән булсагыз, Аллаһның рәхмәтеннән
өмет өзмәгез, чөнки тәүбә итеп төзәлгәндә, Аллаһ гөнаһларны
1
 Ислам. Белешмә сүзлек. Казан: Татар. кит. нәшр., 1993. Б. 142.
2
 Колый М. Хикмәтләр; төзүче, иске татар теленнән күчерүче һәм сүз
башы язучы М. Гайнетдинов. Казан: Иман, 2000. Б. 71. 3
 Хәкәми Х. Дини тәгълимат. Казан: РИУ, 2003. Б. 144–145. 
117
ярлыкаучыдыр. Ул – Аллаһ ярлыкаучы, вә рәхимледер”» («Зүмәра» («Төркем») сүрәсе, 53 нче аять).
Пәйгамбәр галәйһиссәламнән килгән хәдисләрнең күбесен дә тиз арада гөнаһлардан тәүбә кылырга кирәклеге турында әйтелә. Бер хәдистә болай диелгән:
«Мөхәммәд галәйһиссәлам әйткән: «Куркыныч урында
ашам лыклар һәм су төялгән дөясе белән бергә калган кеше
башын нәрсәгәдер куеп йоклап китеп, уянгач дөясенең югалганын күрә. Шул вакытта ул эсселектән, сусаудан һәм Аллаһ
теләгән башка нәрсәләрдән җәфалана. Әлеге кеше: «Мин элеккеге урыныма кайтам», – дип әйтә һәм кайтып, аз гына вакыт
йоклап китә. Ә башын күтәргәч, дөясенең үз янында торганын күреп шатлана. Дөреслектә, Аллаһ үз колының тәүбәсенә
әлеге кешедән дә күбрәк шатлана»1
.
Шул рәвешле, Мәүла Колый Коръән һәм хәдисләргә таянып, гөнаһларны бетерүдә тәүбәдән башка бернинди көч юк
дип белдерә. Аның фикеренчә, тәүбә иткән кеше бүтән гөнаһларына кабат кайтмаска, киресенчә, үзен Аллаһы Тәга лә гә
багышларга, кушканнарын үтәргә, тыйганнарыннан тыелып
яшәргә тиеш. Шул вакытта гына аның иманы кире әйләнеп
кай тачак, дип саный.
Тәүбә темасын Мәүла Колый юкка гына телгә алмый.
Бу шул чордагы чукынучы татарларны күздә тотып язылган
булырга мөмкин. Мәгълүм булганча, кайбер татарлар төрле
сәбәп ләр белән чукыналар. Үз диннәреннән ваз кичәргә мәҗбүр булган татарлар өчен шагыйрь тәүбә юлын күрсәтә. Тәү бә
итеп яңадан үз диннәренә кайтсалар, Аллаһ аларның гөнаһларын ярлыкаячак дип әйтергә тели ул. Юкка гына аның
1
 Сахих аль-Бухари / Пер. В. Нирша. В двух томах. Т. 2.. М.: Благотво рительный фонд «Ибрагим бин Абдулазиз аль-Ибрагим», 2002.
С. 352–353. 
118
хикмәтләренең күп җирләрендә тәүбә турында язган юллар
очрамый.
Халык, бәлки, аның сүзләрен ишетәдер, чөнки тарихтан
кү ренгәнчә, күп кенә чукынган татарлар кире ислам диненә
кайталар.
Мәүла Колый динне, милләтне саклап калуда зур роль
уйна ган тагын бер факторны аерып чыгара. Бу исә – балаларны дөрес, ислам диненә муафикъ итеп тәрбияләү. Чөнки
мил ләтне фәкать яшь буын гына саклап кала ала. Ул, үз чиратында, балаларга гыйлем бирүдә, аларны дин һәм милләт сакчылары итеп тәрбияләүдә чагыла. Автор аларга нәсыйхәтләр
бирергә, Коръән буенча тәрбияләргә куша. Әгәр балаларың
синең нәсыйхәтләреңне тыңласалар, ягъни дөрес тәрбия алып
үссә ләр, Аллаһы Тәгалә сиңа Үз рәхмәтен насыйп итәр, ди:
«Угыл-кыз Хак эшендин гыйбрәт алса,
Нәсихәтең тыңлый белеп, колак салса,
Дәһер ара нәсихәтең берлә йөрсә,
Хак гыйнаят кылып торыр, белмәк кирәк»1
.
Әгәр дә алар тәрбиясез булсалар, үз диннәрен белмәсәләр,
ул вакытта яман кешеләр булып үсәчәкләрен кисәтә:
«Угыл-кыз нәсихәтең алмас ирсә,
Яхшы сүзең тыңлап колак салмас ирсә,
Сәҗдә өчен башын Хакга куймас ирсә,
Ул угыл-кыз тугды яман – белмәк кирәк»2
.
Балаларны остазларга биреп укыту да бик хуплана.
Шулай итеп, Мәүла Колый Аднаш хафиз күтәреп чыккан
проблемаларны сурәтләүне дәвам итә. Кайберләрен ул нәкъ
1
 Колый М. Хикмәтләр; төзүче, иске татар теленнән күчерүче һәм сүз
башы язучы М. Гайнетдинов. Казан: Иман, 2000. Б. 67. 2
 Шунда ук. Б. 67.
119
Аднаш хафиз кебек үк тасвирлый. Аерма фәкать шунда гына:
Аднаш хафиз аларны проза белән язса, Мәүла Колый поэзия
белән яза. Ләкин шул ук вакытта Мәүла Колый аларны тулыландыра, өстәмәләр кертә, бу проблемаларны яңача чишү юлларын таба.
Мәүла Колый чукындыру сәясәтен алып барган залимнәргә карата үз мөнәсәбәтен нәкъ Аднаш хафиз «Сираҗел-ко лүб»
әсә рендә күрсәткән ысул белән белдерә. Бу ысул – дошманнарны турыдан-туры каргау түгел, ә хайваннар сүзләре яки зикер ләре аркылы бирү. Мөселман өйрәтүләре буенча, һәр хайванның үзенә хас һәм һәрвакыт әйтә торган зикерләре бар, дип
санала. Шунысы кызык: бөтен хайваннарның зикерләре фә кать
Аллаһы Тәгаләне мактау сүзләре булырга тиеш дип саналса да,
Аднаш хафиз, татар әдәбиятында беренчеләрдән булып, кайбер хайваннарның зикерләрен кяферләрне, залимнәрне каргау
һәм дога формасында күрсәтә. Ләкин бу сүзләр гарәп телендә биреләләр һәм тәрҗемә ителмиләр. Шул рәвешле дош маннарга карата үз мөнәсәбәтеңне белдерү ысулын Мәүла Колый да бик киң файдалана. Чөнки, беренчедән, турыдан-туры
үзең нең тискәре мөнәсәбәтеңне белдерү бик куркыныч булып
саналса, икенчедән, рус чиркәве мондый әсәрләрне юк итеп барырга һәм аларны халыкка җиткерүне тыярга мөмкин булган.
Хәзер Мәүла Колый хикмәтләреннән кайбер хайван нар ның
зи керләрен карап үтик.
Ат тәсбихы:
«Илаһым әнсир – диер
Гыйбадәт әл-мөэминин
Галәл – кәфирин, Солтаным»1
.
1
 Колый, М. Хикмәтләр; төзүче, иске татар теленнән күчерүче һәм сүз
башы язучы М. Гайнетдинов. Казан: Иман, 2000. Б. 59.
120
Тәрҗемәсе: «Илаһым, мөэминнәргә кяферләрне җиңәргә
ярдәм ит», дигән җөмлә була.
Этләрнең тәсбихы:
«Этләр Хакны белерләр,
Зикер – сәна кылырлар,
Тәсбих әйтеп өрерләр,
Аять Коръән, Солтаным.
Илаһым, әгърәз вөҗүһ әш-шаятин,
Гән әл-мөслимин – дирләр,
Будыр анларның зикре,
Әйтер тәсбих, Солтаным»1
.
Тәрҗемәсе: «Илаһым, мөселман нарны шайтаннардан сакла», дигән җөмлә килеп чыга. Шай таннар дип монда, иң беренче чиратта, дошманнар күздә тотылырга мөмкин. Чөнки
алар, шайтаннар кебек, мөселман нарның иманнарын тартып
алырга тырышканнар.
Шул рәвешле Мәүла Колый күп хайваннарның тәсбих ларын әйтеп чыга, «Сираҗел-колүб» әсәрендә күрсәтел мәгән
хайваннарның да зикерләрен телгә ала.
Мәүла Колый, Аднаш хафиз кебек үк, ата-ана һәм балалар арасындагы мөнәсәбәт мәсьәләсенә дә туктала. Ул кайбер хикмәтләрен тулысы белән шушы проблемага багышлый.
Ата-ана хакын хаклап аларга изгелек кылган кеше Аллаһның
дусты була, ди:
«Һәр угыл-кыз ата-ананы белер булса,
Гыйззәт, хөрмәт берлә хезмәт кылыр ирсә,
Күңелене хушнуд кылып, дога кылса,
Ул угыл-кыз Хак дустыдыр, белмәк кирәк»2
.
1
 Колый М. Хикмәтләр; төзүче, иске татар теленнән күчерүче һәм сүз
башы язучы М. Гайнетдинов. Казан: Иман, 2000. Б. 59. 2
 Шунда ук. Б. 20.
121
Шагыйрь баланың ата-анасы алдында зур бурычлары булуы турында әйтеп, аларны ата-анага хезмәт күрсәтергә, аларны хөрмәт итәргә, һәр эштә алардан ризалык алырга, үгет-нәсый хәтләренә колак салырга, каршы сүз әйтмәскә, берничек тә
рән җетмәскә, ни кушсалар – шуны эшләргә чакыра. Ата-ананың догасы да, каргышы да бик тиз кабул булуы искәртелә:
«Ата-ана сүзе кабул булмас димәң,
Алкышы һәм каргышы килмәс димәң,
Монлар кылган дога сиңа булмас димәң –
Бу хәтәрдән, хәсрәт йотып тормак кирәк»1
.
Ата-анасын сүккән яки кулы белән рәнҗеткән кешегә карата Мәүла Колыйның мөнәсәбәте бик кискен һәм катгый:
«Ата-ананы угыл-кыз сүксә, белең,
Шәригатьтә кисмәк торур моның телен.
Кулы белән сугар булса, янә кулын
Буынындин кисмәк торып, белмәк кирәк»2
.
Мәүла Колый кайбер шигъри юлларын гарәп телендә бирә.
Гадәттә, аларда ул рус чиркәве алып барган сәясәткә үзенең
карашын белдерә. Мәсәлән:
«Хәсба рабби җәлләллаһү, һүвәллаһу,
Мафи кальби гайрилләһи, һүваллаһу;
Нур Мөхәммәд саллә салләлла, һүвәллаһу
Ля иляһә илля Алла, һүвәллаһу»3
.
Татар теленә тәрҗемәсе: «Раббым Аллаһ мине яклаучы буларак җитә, күңелем Аллаһтан бүтәннәр белән бәйле булган
нәр сәләрдән арынсын. Мөхәммәд нуры, Аллаһның салаваты
бул сын аңа; Ул – Аллаһ, Аллаһтан башка илаһ юк, Ул – Аллаһ».
1
 Колый М. Хикмәтләр; төзүче, иске татар теленнән күчерүче һәм сүз
башы язучы М. Гайнетдинов. Казан: Иман, 2000. Б. 20. 2
 Шунда ук. Б. 20.
3
 Шунда ук. Б. 113.
122
«Хәсби Рабби, хәсби Аллаһ, хәсбүнә Аллаһ», дигән сүзләр,
гадәттә, дошман белән кара-каршы очрашканда әйтү традициясе буларак, Коръәннән үк килә. Бәдер сугышы алдыннан кешеләр мөселманнарны Мәккә мөшрикләре белән куркыталар. Моңа җавап итеп мөэминнәр бу сүзләрне әйтәләр.
Коръәндә бу түбәндәгечә тасвирлана:
«Үтеп баручы кәрван кешеләре, мөселманнарга: “Мәккә
мөшрикләре сезгә каршы күп гаскәр хәзерләгәннәр, куркыгыз алардан, сугышмагыз”, – диделәр. Мөшрикләрдән куркыгыз дигән сүз мөселманнарның иманын арттырды һәм алар
әйттеләр: “Ярдәм йөзеннән безгә Аллаһ җитәдер, Ул ни хуш
вәкилдер”, – дип» («Гыймран» сүрәсе, 173 нче аять).
Хәдистә бу сүзләрне Мөхәммәд пәйгамбәрнең сәхабәләрен нән башка Ибраһим пәйгамбәрнең дә, утка атылгач, әйткән леге күрсәтелә:
«Ибне Габбәс әйткән: “Хәсбүнә Аллаһ вә нигъмәл-вәкил”
(“Аллаһ безгә ярдәм итүче буларак җитә, Ул ни хуш вәкилдер”)
дигән сүзләрне, кяферләр тарафыннан утка атылгач, Ибраһим
пәйгамбәр дә әйтә. Бу сүзләрне Мөхәммәд галәйһиссәлам дә,
Мәккә мөшрикләре белән кисәтелгәч әйтә»1
.
Шулай итеп, без Мәүла Колыйның иҗатын тикшереп,
аның Аднаш хафиз иҗаты белән бик охшаш икәнен күрдек.
Алар ның бер-берсенә якынлыгы, темалар уртаклыгы бу ике
әдипнең бер үк максат куюлары белән аңлатыла. Максатлары
исә татар халкына динен саклап калырга ярдәм итү, киңәшләр
бирүдән гыйбарәт.
Аднаш хафиздан аермалы буларак, Мәүла Колый әсә рен
шигырь белән биреп, үзенең киңәшләренең, үгет-нәсыйхәт ләренең үтемлерәк кабул ителүенә ирешә. Ул татарларның үзе
1
 Сахих аль-Бухари / Пер. В. Нирша. В двух томах. Т. 2. М.: Благотворительный фонд «Ибрагим бин Абдулазиз аль-Ибрагим», 2002. С. 207.
123
яшәгән чорда килеп чыккан проблемаларын күрә белгән һәм
милләттәшләре өчен психолог функциясен дә үтәгән.
2.2. XVIII гасыр татар әдипләре әсәрләрендә
«Сираҗел-колүб» традицияләре
XIII гасыр башында ук татарларның диннәрен тартып
алырга күпме генә тырышсалар да, аларда диндарлык үсә генә
бара. Мәскәүнең чукындыру сәясәтен җәелдереп җибәрүе аркасында татар халкында мондый дини изүләргә каршы төп корал – ислам дине һәм аннан аерылып чыккан секталарыннан
берсе – суфичылык була. Бу корал белән ни рәвешле файдаланырга икәнен халыкка үзенең татар укымышлылары өйрәтә.
Алар үзләренең кирәкле үгет-нәсыйхәтләрен бик урынлы әйтеп яки язып татарларны милләт буларак юкка чыгудан сак лап
калырга ярдәм итәләр. Бу эш Аднаш хафиздан башланып
китә һәм, эстафета кебек, әдипләрдән әдипләргә күчеп бара.
Татар ларга Казан җирләрендә яшәгән әдипләр генә түгел,
хәт та бөтенләй читтә яшәгән милләттәшләре дә, кулларыннан килгәнчә, рухи яктан ярдәм итәргә ашкынганнар. Шулардан Урта Азиядә яшәп иҗат иткән Суфи Аллаһиярны атарга
мөмкин.
Суфи Аллаһияр – этник чыгышы белән нугай татары. Кайбер чыганакларда аның нәсел-нәсәбенең Әстерхан төбәген нән
булуы да искәртелә. Мөгаен, шагыйрьнең әби-бабалары, күп
кенә татарлар кебек, Казан, Әстерхан ханлыклары бете релгәч, Урта Азиягә күчеп яисә эзәрлекләүләрдән качып киткәннәрдер1
.
Шагыйрь Урта Азиядә яшәсә дә, Казан җирләрендәге татарлар хәлен, ягъни аларның көчләп чукындырылуларын бик
1
 Ялчыгол, Т. Рисаләи Газизә; төзүче Х.Й. Миңнегулов. Казан: Иман,
2001. Б. 18. 
124
яхшы белә. Чөнки, анда күченеп килгән татарлар күп була.
«...Явыз Иван тарафыннан Казан ханлыгы (1552) һәм Әстерхан ханлыгы (1556) яулап алынганнан соң, көче җиткән һәм
динен саклап калырга тырышкан татарлар, шәригать таләбенә
буйсынып, Урта Азия якларына һиҗрәт кылганнар, мөһаҗир
булганнар һәм үзләренә сыену урыны тапканнар. Ул вакытларда Бохара, Сәмәрканд җирләре төрле әмирлекләргә бүл гәләнеп беткәнлектән, татарларга азатлыкларын кайтарып алуда
алар ярдәм итә алмаганнар. Әмма үз яннарына дин кардәшләрен сыйдырганнар, аларга җирләрен дә бүлеп биреп, газиз туфракларыннан өлеш чыгарганнар. Шунысына рәх мәт!
Ул гына да түгел, төрле түрәлек эшләрен дә татарларга йөкләгәннәр, аларга ышанып караганнар.
Шундый мөһаҗирләрдән Сәмәрканд янында Миңлән авылы оешып китә. Татарларның динле һәм иманлы булулары аркасында, җирле халык аларга хөрмәт белән карый, авыллары
белән үзләрен изгеләрдән күрә», – дип яза Фәрит Яхин1
.
Шулай ук Суфи Аллаһиярның Казанга килүе дә мәгълүм.
Ул хаҗ кылырга ниятләп, Казан ягына таба юл тота. Болгар
шәһәрен һәм җирләрен зиярәт итә, Казанга килеп татар укымышлы лары, га лимнәре белән очраша. Риваятьләрдән аңлашыл ган ча, канкардәшләрен дә таба. Казанда Суфи Аллаһи яр
үзе нең «Сө ба тел-гаҗизин» әсәрен калдырып китә2
. Шул сәбәп ле, бу әсә рен ул нәкъ менә татарларның авыр хәлен белеп, аларга рухи яктан ярдәм итү йөзеннән язгандыр, дигән
караш та туа.
«Сөбател-гаҗизин» әсәрендә әдип иман китерү һәм иманлы булуның өстенлекләре хакында бик күп яза, иманлы килеш
дөньядан үтүнең ни дәрәҗәдә мөһим икәнлеген күрсәтә. Бу,
1
 Аллаһияр С. Сөбател-гаҗизин (Гаҗизләргә терәк); басмага әзерләү че,
кереш мәкалә һәм аңлатмалар авторы Ф.З. Яхин. Казан: ТаРИХ, 2002. Б. 7. 2
 Шунда ук. Б. 12. 
125
нигездә, ахирәт белән бәйле нәрсәләр турында язганда чагыла. Кеше үлеп кабергә куелгач, аннан сорау алуларын сурәтли
автор1
. Менә шунда инде имансыз кеше кабер газабын татый
башлаячак икән, чөнки ул сорау алучы фәрештәләрнең сорауларына мәңге җавап бирә алмаячак:
«Орырлар гөрзи берлән ул ике яр,
Ишетер әсәү-җендин үзгә җандар.
Аларның зарбыга тап итмәгәй таг,
Ничек такать кылыр бер мәште тупрак?»2
Инде шушы юллардан ук Суфи Аллаһияр укучыда имансыз килеш үлүдән көчле курку тудыра. Монда аның гаять
оста итеп язу таланты күренә. Язганы, туры атылган ук кебек, көчәя һәм төз очып, йөрәкләргә барып җитә.
Дөрес, кайбер гөнаһлы мөэминнәрне, алар кабер газабына дучар булачакларын танысалар да, автор Аллаһы Тәгаләне
бер дип таныган кешенең никадәр гөнаһлары күп булса да,
кабер газабыннан котылу чарасы бар икәнлегенә ышандырырга тырыша. Чөнки иманлы кешене Аллаһның ташламавын, киресенчә, Үз рәхмәте астына алачагын һәм кыямәт дәһшәтләрен җиңел үтәргә булышачагын белдерә3
.
Суфи Аллаһияр үзен зур гөнаһлы икәнлеген таныса да, барыбер Аллаһ Тәгаләнең аңа бу сорауларны җиңел кылачагына, ярдәм итәчәгенә өметләнә. Чөнки аның бер зур яхшы сыйфаты бар, ул – иманлы булуы:
«Әгәрчә мән яман кол пае та фәркъ,
Булыпмын мәгъсыять дәрйасегә гарк.
1
 Аллаһияр С. Сөбател-гаҗизин (Гаҗизләргә терәк); басмага әзерләүче, кереш мәкалә һәм аңлатмалар авторы Ф.З. Яхин. Казан: ТаРИХ, 2002.
Б. 243–245. 2
 Шунда ук Б. 243.
3
 Шунда ук. Б. 248.
126
Вә ли садәкъ ирер мән берелегеңә,
Таяныпмын мән сәнең көферлегеңә»1
.
Мәхшәр көнендә бәндәләргә гамәлләре язылган китаплары йә уң яктан, йә сул яктан, йә аркасыннан бирелүләрен дә
автор тәфсилләп яза. Уң яктан китабы бирелгән кеше бик нык
сөенәчәк, чөнки аның урыны җәннәт булачак. Әгәр дә китабы сул ягыннан яки аркасыннан бирелсә, ул кеше, кара йөзле
булып, оятка калачак, муенына богаулар салынып, чылбырлар
белән уралып йөзтүбән тәмугка атылачак икән2
. Суфи Аллаһияр әсәрендә Аллаһтан бу гамәлләр китабын үзенә уң ягыннан бирелүен үтенә, чөнки ул Аның каршында үзенең кол булуын таный һәм иң мөһиме, ул – Мөхәммәд пәйгамбәрнең
өм мәтеннән.
«Әгәрчә намөнасыйп мән, яман мән,
Үзең әйдең: «Колымга миһербан мән!»
Әгәр чәнде ки булсам зәмде бәдкәр,
Хәбибем өммәте мән, кол атым бар!»3
Димәк, автор фикеренчә, Мөхәммәд галәйһиссәлам өммәтеннән булган кеше генә газаплардан имин булып, җәннәткә
кертеләчәк, ә бу өммәттән булмаган кеше, киресенчә, газаплана чак, тәмугка кертеләчәк. Шул рәвешле, Мөхәммәд пәйгам бәр һәм аның өммәтенең башка өммәтләрдән өстенлеге
бирелә.
Суфи Аллаһияр кыямәт көнендә кешенең гамәлләрен үлчәү ләре турында да яза. Белгәнебезчә, әгәр дә бәндәнең яхшы
гамәлләре авыр булса, ул оҗмахлы булачак, начар гамәлләре
1
 Аллаһияр С. Сөбател-гаҗизин (Гаҗизләргә терәк); басмага әзерләүче, кереш мәкалә һәм аңлатмалар авторы Ф.З. Яхин. Казан: ТаРИХ, 2002.
Б. 244. 2
 Шунда ук Б. 247.
3
 Шунда ук. Б. 248.
127
авырга килсә, тәмуглы булачак. Шагыйрь яхшы гамәлләрнең
фәкать иманы сәламәт булган кешеләрдә генә авыр булачагын белгертә:
«Илаһи, кыл агыр мизанымызны,
Сәламәт тот безең иманымызны»1
.
Моның шулай буласын турыдан-туры әйтмәсә дә, шушы
икеюллыктан укучыга моның нәкъ шулай икәнлеге бик ачык
аңлашыла.
Сират күперен үтү процессын да әдип бик оста итеп сурәтли. Ул аның бөтен дәһшәтен күләме әллә ни зур булмаган
шигъри юллар белән тасвирлап бирә. Аны кяфер кешеләрнең
беркайчан үтә алмаячакларын, ә мөселманнарның, тая-тая
булса да, барыбер үтәчәкләрен яза2
. Суфи Аллаһияр Аллаһның аны бу сират күпереннән үткәрәчәгенә өметләнә, чөнки
аның иманы бар:
«Әгәрчә саны юк гыйсъян кылыпмыз,
Өмид ул кем, сәне Вахид белепмез.
Илаһи, берлекеңнең хөрмәтендин,
Сәламәт кыл у күпрүк михнәтедин»3
.
Кыямәт көненең дәһшәтле мизгелләрен дә Суфи Аллаһияр
бик куркыныч буяулар белән, оста итеп тасвирлый. Шундый
авыр һәм куркыныч вакытта мөселманнарга ярдәмгә Мөхәммәд пәйгамбәрнең килүе сурәтләнә. Ул үзенең өммәте өчен
шәфәгатьче, яклаучы булачак, башка пәйгамбәрләр исә фәкать
үзләре өчен генә кайгыртачаклар4
. Шул сәбәпле, иманлы булу
1
 Аллаһияр С. Сөбател-гаҗизин (Гаҗизләргә терәк); басмага әзерләүче, кереш мәкалә һәм аңлатмалар авторы Ф.З. Яхин. Казан: ТаРИХ, 2002.
Б. 249. 2
 Шунда ук Б. 250–251.
3
 Шунда ук. Б. 251.
4
 Шунда ук. Б. 253–255.
128
аркасында Мөхәммәд галәйһиссәлам яклавы астына керүен
белгәч, әлбәттә, укучы кыямәт дәһшәтен җиңел үтәр өчен бу
дөньяда иманы хакында бик нык кайгырта башлаячак. Әдип
нәкъ менә шуңа омтыла да инде.
Җәннәт белән тәмуг бәянында Суфи Аллаһияр кяферләрнең урыны тәмуг булуын (әсәрдә автор тәмугны «дузах» дип
бирә), анда бик каты газапланачакларын сурәтли:
«Керер дузахга кяфер, кайта улмас
Газабы сохтедин һәргәз котылмас»1
.
Мөэмин бәндәнең, никадәр гөнаһлы булса да, ахыр чиктә,
иманлы булганлыгы аркасында, оҗмахка кертеләчәге ассызыклана:
«Һәмишә калмагай иманлы бәндә,
Тотар ахыр кулын иманы анда»2
.
Шулай ук:
«Әгәр чәнди кәбаир кылса бихәд,
Тәмугда калмас иманлы мүәббәд»3
.
Шулай итеп, Суфи Аллаһияр, нәкъ Аднаш хафиз кебек
үк, иманның никадәр дәрәҗәдә кадерле һәм кирәк икәнлеген
укучы күңеленә сеңдерә. Иманның фазыйләтләре турында язу
Аднаш хафиздан соң бер традиция буларак формалашып китә
һәм һәр әдип нинди генә әсәр язса да, бу теманы яктыртмыйча кала алмый.
Суфи Аллаһияр да, Аднаш хафиз кебек, көчләп чукындыру сәясәтенә каршы нәрсә эшләргә, нинди чаралар күрергә,
1
 Аллаһияр С. Сөбател-гаҗизин (Гаҗизләргә терәк); басмага әзерләүче,
кереш мәкалә һәм аңлатмалар авторы Ф.З. Яхин.– Казан: ТаРИХ, 2002.
Б. 256. 2
 Шунда ук Б. 256.
3
 Шунда ук. Б.
129
халыкка үз-үзен ничек тотарга кирәк дигән сорауларга җавап
эзли. Аның фикеренчә, бу бәлаләргә сабыр итеп, бер Аллаһка
гына тәвәккәл кылып, дошманны корал белән түгел, ә яхшы
әдәп-әхлак белән җиңәргә чакыра. Чөнки бу авырлыклар барысы да Аллаһы Тәгалә тәкъдире белән кешеләрне сынар
өчен килгән һәм моңа риза булу мөэмин кешенең бурычы,
дип аңлата:
«Зарурдыр, нәфәгъдер, йә хәйрү-шәрдер,
Якын белгел-каза берлә кадирдыр»1
.
Аллаһы Тәгалә ни теләсә, шуны эшләр, шуңа күрә ах-вах
килеп зарланып, ризасызлык белдереп йөрүдән мәгънә юк, ди.
Тәкъдиреңә риза булудан башка берни эшли алмыйсың, хәтта
башыңда тегермән ташы йөрсә дә, каршы була алмыйсың, ди.
Әгәр кеше язмышына риза булса, аждаһага да шөкер итәчәк
икәнен сөйли2
. Моны Суфи Аллаһияр кешенең тәне дә, җаны
да аның үзенеке түгел, ә Аллаһыныкы булуы белән аңлата3
.
Әдипнең фикерләре барысы да фатализм белән бәйләнгән.
Тәкъдиргә ышану ислам фәлсәфәсенең нигезе булып тора.
Коръәндә әйтелгән:
«Кайгы, бәла-каза ирешмәде, мәгәр Аллаһының теләге белән генә иреште («Тәгабүн» («Алдану») сүрәсе, 11 нче аять).
«Җирдә вә үзегезгә бәла-каза ирешмәде, мәгәр ирешә икән –
ул Ләүхел-Мәхфузда язылгандыр, ул бәла-казаны яратуыбыздан элек, тәхкыйк бу эш Аллаһка бик җиңелдер» («Хәдид»
(«Тимер») сүрәсе, 22 нче аять).
Тәкъдир мәсьәләсен дөрес аңламау аркасында VIII–IX гасырларда бик күп бәхәсләр килеп туа һәм төрле дини агымнар
1
 Аллаһияр С. Сөбател-гаҗизин (Гаҗизләргә терәк); басмага әзерләүче,
кереш мәкалә һәм аңлатмалар авторы Ф.З. Яхин. Казан: ТаРИХ, 2002. 2
 Шунда ук. Б. 273.
3
 Шунда ук. Б. 275.
130
барлыкка килә. Җәбәритләр дип аталган агым, барысы да Аллаһ кулында, кешенең бернинди иреге юк, бернәрсә эшли алмый, дип уйлыйлар. Алар агачтагы яфрак кебек – кайсы якка
җил иссә, шул якка авышалар. Икенче кырыйда кадә ритләр
агымы тора. Алар фикеренчә, кеше үзе барысын эшли, Аллаһ
аңа берничек тә комачауламый. Ләкин күпчелек дин галимнәре
бу ике карашның уртасында торалар һәм бу юл дөресрәк булып санала. Кеше үзе теләгән нәрсәсен эшли ала, сайлау иреге бар, ләкин Аллаһ бу эшкә риза булмаса, кеше берни эшли
алмый, дигән караш ислам динендә киң таралыш алган. Тәкъдиргә ышану – язылып куелган яхшылыкка илтүче һәм язылып куелган начарлыктан тыючы бераллалылыкның һәм
шә ри гатьнең башлангычы булып тора. Бары тик тәкъдиргә
ышанган һәм шәригать кануннарын үтәгән кешенең генә дине
дө рес һәм туры була ала. Моңа дәлил итеп түбәндәге хәдисне
ките рергә мөмкин. Бер кеше пәйгамбәр галәйһиссәламнән:
«Безгә гамәлләрдән баш тартып, тәкъдирдә язылганга гына
таянырга кирәкме?» – дип сорагач, ул әйткән: «Гамәл кылыгыз, чөнки һәрберегезгә үзе ни өчен яратылган булса, шуны
кылу җиңеләйтеләчәк» (Бохари, Мөслим).
Шулай итеп, ул шәригать белән туры килми дип тәкъдирне
инкарь итүче кеше Аллаһны гыйлем, кодрәт кебек сыйфатларыннан мәхрүм итә һәм бәндәне үз гамәлләрендә ирекле дип
белдерә. Мондый кеше Аллаһ белән беррәттән тагын яратучы бар дип таный.
Икенче яктан, тәкъдирне танып, аны шәригатькә каршы
кулланучы, кешене гамәл кылуга сәләтсез, сайлау иреге юк,
дип санаучы, Аллаһ бәндәләренә кулларыннан килми торган
эшне йөкләгән, дип санаучы Аллаһы Тәгаләгә гаделсез дип
яла яга, аның имамы Иблис була»1
.
1
 Хәкәми Х. Дини тәгълимат. Казан: РИУ, 2003. Б. 144–145.
131
Суфи Аллаһиярның дини карашлары җәбәритләрнеке,
кадә ритләрнеке белән тәңгәл килми. Ул тәкъдир мәсьәләсендә
урталыкта тора. Ул язмышка буйсынырга куша һәм шул ук вакытта диннән ваз кичмәскә, моны булдырмауда кулдан килгән
бөтен чараларны кулланырга чакыра. Кулдан килә торган чараларга нәкъ менә сабыр итү, Аллаһка тәвәккәл кылулар керә
дә инде.
Шагыйрь «Сөбател-гаҗизин» әсәрендә бик оста чагыштыру кулланып кешеләргә бик акыллы киңәшен бирә:
«Сүнәр гамь төшсә һәм азадә иргә,
Очар ут төшсә хәсдин хали йиргә»1
.
Ягъни, ут буш һәм чүпсез җиргә төшкәч сүнгән кебек, язмышына риза булган иргә бәла-казалар килсә, юкка чыгарлар,
ди. Шуңа күрә, беркайчан да зарланырга ярамый, киресенчә,
кайгыларны, авырлыкларны сабырлык белән, риза булып каршы алырга кирәк икәнлеген әйтә:
«Бәла укы кадалса, ормагай аһ,
Кылыч башыга килсә, бозмагай раһ»2
.
Суфи Аллаһиярның бу фәлсәфәсе гаять кыйммәтле һәм
кы зыклы.
Кем дә кем язмышына риза булмый, каршы чыга икән, ул
кешедә көферлек булуын белдерә. Андый кеше, аның фикеренчә, бөтенләй «бәндә» дип аталырга хокуклы түгел, ди3
.
Суфи Аллаһияр, яманлыкка һәрвакыт яхшылык белән җавап бирергә кирәк, дигән идеяне алга сөрә. Халыкны төрле чә
мәс хәрәләгән, рәнҗеткән, иманын тартып алыр өчен җәзалаган
1
 Аллаһияр С. Сөбател-гаҗизин (Гаҗизләргә терәк); басмага әзерләүче,
кереш мәкалә һәм аңлатмалар авторы Ф.З. Яхин. Казан: ТаРИХ, 2002.
Б. 273. 2
 Шунда ук.Б. 275.
3
 Шунда ук. Б. 364.
132
залимнәргә карата яхшылык белән җавап биргәндә генә җиңүгә ирешеп булачагын ассызыклый автор:
«Әгәр типсә сәне һәркайсы мәүҗүд,
Зыян итмә, тәкый тигер аңа сүд.
Йөрәкнең кылсалар аһән илә чәк,
Чыкар алдыга төрлек нигъмәте пакь»1
.
Үзенең бу сүзләренең хак икәненә инандыру өчен Суфи
Аллаһияр, Мөхәммәд пәйгамбәрнең тормыш юлыннан үрнәкләр күрсәтә. Бервакыт Мөхәммәд галәйһиссәлам үзенең сәхабәләре белән булганда Гомәр аңа: «Бу кяферләр бөтенесе дә
кырылып бетсен өчен Аллаһка дога кыл әле!» – дип үтенә.
Чөнки пәйгамбәр үзе дә, сәхабәләре дә кяферләрдән бик күп
явызлыклар күргән булалар һәм бүтән түзәр чамалары калмаган була. Әмма Мөхәммәд галәйһиссәлам кяферләрне каргап түгел, ә, киресенчә, Аллаһтан аларның ислам динен кабул итүләрен сорап дога кыла. Аллаһы Тәгалә аның догасын
кабул итә һәм шул Мәккә мөшрикләренең юлбашчылары булган Әбү Суфьян һәм Халит, соңрак, ислам динен кабул итәләр. Алар аркасында дин бик күп җирләргә тарала. Халит бик
күп сугышларда катнашып, меңләгән кяферләрне тар-мар итә,
бөтен сугышларда җиңүче булып чыга. Әбү Суфьян җитәкләгән гаскәр Кытайның кайбер җирләрен, Гыйрак, Дәмәшкъ,
Шам илләрен яулап ала2
. Шушы вакыйгаларны искә алып,
әдип татар халкына илбасарлар белән үзләрен ничек тотарга
кирәклеген күрсәтә.
Шулай ук Суфи Аллаһияр тагын бер вакыйганы үрнәк итеп
китерә. Бервакыт Гавани бер диндарга очрап, аның белән сөй1
 Аллаһияр С. Сөбател-гаҗизин (Гаҗизләргә терәк); басмага әзерләүче,
кереш мәкалә һәм аңлатмалар авторы Ф.З. Яхин. Казан: ТаРИХ, 2002.
Б. 371. 2
 Шунда ук. Б. 373.
133
ләшеп китәләр. Соңыннан ачуы чыгып, ул диндарның йөзе нә
камчысы белән суга. Шунда теге кеше дога кыла: «Йә Хода,
моны туры юлга күндер, аны газаплама, яхшылык күрсәт!»
Бу сүзләрне ишетүгә, Гавани йөзен җиргә куеп елый башлый,
гөнаһларыннан тәүбә итә һәм ислам диненә керә1
.
Шул рәвешле, Суфи Аллаһияр, дошманыңа яхшылык күрсәтсәң, сабыр итсәң һәм аның өчен дога кылсаң, ул синең
дустыңа әверелер, дигән идеяне алга сөрә.
Әдип золымлыкны, залимнәрне күралмый. «Сөбател-гаҗизин» әсәрендә залим кешеләр һәрвакыт тәнкыйтьләнәләр,
хәтта аларның яшәргә хокукы юк кебегрәк сүзләр дә очрый:
«Терек йөргәнчә залим – үлгәне хуб,
Гөнаһдин һәрнәчә кем булганы хуб»2
.
Хәҗаҗ исемле залим патша турындагы хикәяттә бер суфи
патшага түбәндәге сүзләрне әйтә:
«Гөнаһың кәм булыр, үлсәң әгәр тиз,
Китәр залимың аларның башыдин низ»3
.
Ләкин мөэмин бәндә өчен залим кеше бернинди куркыныч тудырмый. Чөнки ул аның золымына түзеп, фәкать әҗерсаваплы гына була икән:
«Әгәр тары кеше золмитсә тартар,
Вә ли мәзлум дигәнне әҗре артар»4
.
Мондый фәлсәфә ислам динендә киң чагылыш тапкан.
Мөсел ман өйрәтүләре буенча, мөэмин кеше рәхәтлек күрсә,
1
 Аллаһияр С. Сөбател-гаҗизин (Гаҗизләргә терәк); басмага әзерләүче,
кереш мәкалә һәм аңлатмалар авторы Ф.З. Яхин. Казан: ТаРИХ, 2002.
Б. 374–375. 2
 Шунда ук. Б. 284.
3
 Шунда ук. Б. 285.
4
 Шунда ук. Б. 284.
134
ул моңа шөкер итеп, әҗер-саваплар ала; михнәт, золымлык
күр сә, сабыр итеп, әҗер-саваплар ала, бу гына түгел, авырлык лар сәбәпле газапланса, аның хәтта гөнаһлары бетә.
 Болар турында Мөхәммәд пәйгамбәр хәдисләрендә өйрәтеп
 калдырган:
«Мөселман белән нәрсә генә булмасын, авырса, алҗыса,
кайгырса, берәр төрле бәхетсезлеккә юлыкса, хәтта чәнечке
кадалса да, Аллаһ шуның өчен аның гөнаһларын ярлыкар»1
.
Бер хәдистә түбәндәге очрак тасвирлана:
«Бервакыт Габдулла бине Мәсгуд Мөхәммәд пәйгамбәр
яны на керә. Ул авырып яткан була. Габдулла аннан сорый:
«Нин ди көчле икән синең чирең! Сиңа икеләтә әҗер-савап
языл ганга бу шулаймы?» Мөхәммәд галәйһиссәлам җавап
бирә: «Әйе, Аллаһ берәр мөселманга авырулар, газаплар бирсә,
аның гөнаһлары агачтагы яфраклар кебек коелып бетәр»2
.
Суфи Аллаһияр фикеренчә, мөселман кешене үлем дә куркытырга тиеш түгел, чөнки бу дөнья фани һәм бик тиз үтеп
китүчән. Дөньяга ябышып ятучыны, дөнья артыннан куучыны ул үрмәкүч белән чагыштыра. Үрмәкүч җепләр үреп, тырышып үзенә оя кора, әмма кеше, йортын чистартам дип, ул
ояны себереп тарата, юк итә. Шуның кебек, кешенең дә бөтен
дөньясын Аллаһы Тәгалә теләсә кайчан «себереп» юк итәргә
мөмкин, ди автор3
. Ул дөньяга үлмим дип ябышып ятучыларга көлеп карый.
Суфи Аллаһияр татар халкына тагын бер нәсыйхәтен әйтә,
ул да булса – һәрвакыт Аллаһка тәвәккәллек кылырга:
1
 Сахих аль-Бухари / Пер. В. Нирша. В двух томах. Т. 2. М.: Благотворительный фонд «Ибрагим бин Абдулазиз аль-Ибрагим», 2002. С. 313. 2
 Шунда ук. С. 314.
3
 Аллаһияр С. Сөбател-гаҗизин (Гаҗизләргә терәк); басмага әзерләүче,
кереш мәкалә һәм аңлатмалар авторы Ф.З. Яхин. Казан: ТаРИХ, 2002.
Б. 345.
135
«Йитәр ахыр тәүвәккәл әйләгән кол,
Тәүвәккәл кыл, тәүвәккәл кыл, тәүвәккәл»1
.
Тәвәккәл – бөтен эшеңне Аллаһы Тәгаләгә генә тапшыру.
Аллаһ тәвәккәл кылган бәндәсенә сораган нәрсәсен бирер, ди.
Аднаш хафиз кебек, әдип монда да, Аллаһы Тәгаләдән ярдәм
көткән кешегә Хозыр һәм Ильяс пәйгамбәрләр ярдәмгә килер, дип ышандыра. Аллаһка тәвәккәл кылган кешенең юлына аждаһа очраса да, ул котылыр:
«Үтәрдә аждар агзын сөрсә паең,
Зыян итмәс, аман итсә Ходаең»2
.
Бәлки, аждар (аждаһа) образы аша автор залим рус миссионерларын күздә тотып әйтәдер һәм тәвәккәллек булганда
алар татарларга зыян итә алмаслар, дип ышандырадыр.
Шулай ук:
«Тәүвәккәлдин кеше кәм алса бәһрә,
Качан зәһрә улыр гарык, булса зәһрә»3
.
Шул рәвешле, тәвәккәл кылган кеше агуда батса да, куркып
калмас, ягъни нинди генә авыр ситуациягә эләкмәсен, ул Алла һы Тәгаләгә ышануы, Аңа бар эшләрен тапшыруы аркасында, һәрвакыт аның яши торган җире дә җәннәткә әверелер, ди.
Суфи Аллаһияр иҗатында бик мөһим тагын бер юнәлеш
бар. Ул – Мөхәммәд пәйгамбәрдән шәфәгать, ярдәм сорау. Ислам динендә кыямәт көне башлангач, Мөхәммәд пәйгамбәрнең
үз өммәте өчен шәфәгать кылачагы турында мәгълүмат бар.
Ләкин ул шәфәгатьне Аллаһ теләгән бәндәсенә генә насыйп
итәр. Коръәндә бу турыда түбәндәгечә әйтелгән:
1
 Аллаһияр С. Сөбател-гаҗизин (Гаҗизләргә терәк); басмага әзерләүче,
кереш мәкалә һәм аңлатмалар авторы Ф.З. Яхин. Казан: ТаРИХ, 2002.
Б. 315. 2
 Шунда ук. Б. 315.
3
 Шунда ук. Б. 317.
136
«Алар Аллаһ риза булган кешегә генә шәфәгать итәрләр»
(«Әнбия» («Пәйгамбәрләр») сүрәсе, 28 нче аять).
Димәк, Аллаһы Тәгалә Мөхәммәд пәйгамбәргә Үзе теләгән
кешеләргә генә шәфәгать кылырга рөхсәт бирәчәк. Шуңа күрә,
мөселманнар Мөхәммәд галәйһиссәламнең шәфәгатен Аллаһтан сораганнар. Чөнки пәйгамбәр үзе берәр кешегә шәфәгать
итәргә теләсә дә, Аллаһ моңа риза булмаса, ул кешегә аның шәфәгате ирешмәс. Шул сәбәпле, Мөхәммәд пәйгамбәрнең үзеннән, ул исән вакытта да, үлгәч тә, беркайчан шәфәгать сорамаганнар. Чөнки Аллаһ моны тыйган һәм бу ширек гамәл булып
санала һәм Аллаһтан башка бүтән заттан ярдәм сорау була.
Ләкин Суфи Аллаһияр шәфәгатьне турыдан-туры Мөхәммәд пәйгамбәрдән сорый:
«Йа, Расүлуллаһ, гөнаһы күп бу гасый бәндәне,
Кыл кәрам берлә шәфәгать бәхрене мәңа рәван.
Йа, Рәсүлуллаһ, кәрам берлә мәңа лотфы әйләгел,
Кәчә вә көндез мәне күңлемдәдер сән би гөман.
Йа, Рәсүлуллаһ, бәнем бәрдем карарым фалымдай,
Дәрдемә кылгыл дәвасын сән Шәфигы миһербан!
Йа, Рәсүлуллаһ, гыйнаять кыл висалеңә мәне,
Җанымы корбан кылаин һәмчу Исмәгыйь рәван»1
.
Суфи Аллаһияр, безнең әдипләрдән беренче булып,
Мөхәм мәд галәйһиссәламгә турыдан-туры мөрәҗәгать итә.
Моңа хәт ле татар әдәбиятында бу бик үк ачык чагылмый.
Ул фәкать XVIII гасырда киң таралыш ала. Мәсәлән, XVIII гасыр ша гыйрь ләре Габдрахман бине Туймөхәммәд Тайсугани,
Локман, Габ делмәннан Мөслимов һәм башкалар әсәрләрендә
1
 Аллаһияр С. Сөбател-гаҗизин (Гаҗизләргә терәк); басмага әзерләүче,
кереш мәкалә һәм аңлатмалар авторы Ф.З. Яхин. Казан: ТаРИХ, 2002.
Б. 389.
137
ту ры дан-туры Мөхәммәд пәйгамбәргә мөрәҗәгать итеп, Аллаһ тан сораган кебек ярдәм итүен сорап, аны Аллаһ кебек
мак тап язалар.
Моны илдәге христианлык сәясәте, колониаль изү, рухи
һәм матди яктан кысу белән аңлатып була. Әдипләр һәрвакыт
Аллаһтан ярдәм көтәләр. Хәлләре һаман катлаулана баргач,
инде алар ярдәм итүен сорап Мөхәммәд галәйһиссәламгә дә
мөрә җәгать итәләр. Кешеләр инде нишләргә белмичә Аллаһтан да, пәйгамбәрләрдән, фәрештәләрдән дә ярдәм эзлиләр
һәм тагын кемгә ярдәм сорап мөәрәҗәгать итәргә белмиләр.
Халыкның мондый дәрәҗәгә җитүе аның нинди каты
авырлык лар, кайгылар кичергәнен аңлата.
Иң бөек шәфәгать кыямәт көнендә кешеләрнең Аллаһның
үзләре турында карар чыгарганын көтеп, басып торган вакытларында булачак. Кешеләр үз тирләренә батып, сулый алмый башлагач, Аллаһ үзләре турында карар кабул итсен дип,
шәфәгатьче эзли башлыйлар. Алар башта Адәмгә, аннары
Нухка, Ибраһимга, Мусага, Гайсәгә мөрәҗәгать итәчәкләр.
Алар ның һәрберсе: «Мин үзем, мин үзем» (ягъни үзем дә
шәфә гатькә мохтаҗ), – дип әйтәчәкләр. Аннан соң Мөхәммәд
галәйһиссәламгә киләчәкләр һәм ул Аллаһка шәфәгать сорап
мөрәҗәгать итәргә ризалык белдерәчәк (Бохари, Мөслим)1
.
Хәдистән аңлашылганча, бу шәфәгать кыямәт көнендә генә
булачак. Ләкин татар әдипләре моңа бик игътибар итмиләр һәм
бу дөнья эшләре өчен дә, кяферләрдән яклавын сорап пәй гамбәр рухына турыдан-туры мөрәҗәгать итә башлыйлар. Хәтта
аңлавы да кыен була: алар Аллаһка мөрәҗәгать итәләрме яки
Мөхәммәд галәйһиссәламгәме? Фәкать контекст тан чыгып
кына моны ачыклап була. Татарлар арасында бу традицияне
Суфи Аллаһияр башлап җибәрә дияргә мөмкин.
1
 Хәкәми Х. Дини тәгълимат. Казан: РИУ, 2003. Б. 120–121.
138
«Сөбател-гаҗизин» әсәре татар халкының яратып укылган
әсәренә әверелә. Чөнки ул татарларның зәвык-ихтыяҗларына
нигезләнеп язылган. Авторның максаты халыкка динен саклап калуда рухи ярдәм итү, үзенең моңа карата фикерләрен,
киңәшләрен бирү була. Бу әсәрне аңламаган кеше, әлбәттә,
шагыйрьнең киңәшләрен, идеяләрен дә аңламыйча кала. Чөнки «Сөбател-гаҗизин» әсәрендә аз сүз белән күп мәгълү мат
бирелә һәм ул шактый әзерлеклелек һәм акыл белән фикерләү
таләп итә. Шуңа күрә бу әсәргә бик күп шәрехләр, аңлатмалар
язылган.
Таҗетдин Ялчыгол исемле кеше дә аңа шәрех яза һәм бу
хезмәтен «Рисаләи Газизә» дип атый. Ул да халыкта бик популяр була, аны рухи яктан азыкландыруда мөһим роль уйный.
Таҗетдин Ялчыголның бу әсәре «Сөбател-гаҗизин» әсәре нең
эчтәлеген биреп кенә калмый, аны күңел казанында кайнаткан, зиһене аркылы уздырган, үзенең күп кенә белем-мәгъ лүматын, фикер күзәтүләрен, уйлануларын бәян иткән.
«Сөбател-гаҗизин» һәм «Рисаләи Газизә» әсәрләре Аднаш хафизның «Сираҗел-колүб» әсәре белән идеяләр, сюжетлар ягыннан охшаш. Бигрәк тә «Рисаләи Газизә» әсәре.
Бәлки, Таҗетдин Ялчыгол Аднаш хафизның әсәре белән таныш булгандыр һәм дини гыйлемен бу китаптан алып, аны
«Рисаләи Газизә» әсәрендә биргәндер. «Рисаләи Газизә» үзе
дә, күпмедер дәрәҗәдә, «Сираҗел-колүб» әсәренең шәрехен
хәтерләтә.
Казан ханлыгы яуланып алынганнан соң, татар халкы
ара сыннан күтәрелеп чыккан укымышлылар киңәшче ролен
үти башлыйлар. Алар халыкка динен, милләтен саклап калыр өчен, үз әсәрләрендә акыллы киңәшләрен биреп баралар.
Чөнки халык моңа бик мохтаҗ була. Аднаш хафиз, Мәүла Колый, Суфи Аллаһияр һ.б. әдипләр көчләп чукындыру сәясәтенә ничек каршы торырга кирәк икәнлеген ачык күрсәтә ләр. 
139
Аларны бер нәрсә берләштерә, ул да булса – бу авырлыкларны, проб лемаларны сабыр итеп, чыдам булып, Аллаһка тәвәккәл кылып, тыныч юл белән чишәргә кирәк, дигән караш.
XVIII гасырда кайбер татар укымышлыларының бу карашлары үзгәрә. Алар бу авырлыкларны җиңәр өчен бөтенләй
кап ма-каршы юлны күрсәтәләр. Бу – радикаль юл, ягъни корал
белән каршы тору. Татарлар тыныч юл белән динен, милләтен
сакларга тырышты, ләкин хәлләре үзгәрмәде, киресенчә, һаман проблемалары арта һәм көчәя генә барды. Халыкның инде
тү зәр чамасы калмагач, кайбер татар укымышлылары халыкны корал белән каршы торырга өнди башлыйлар. Алар киңәш ләрен, фәтваларын һәрвакыт шәригать ягыннан чыгып,
дингә муафикъ булган рәвештә биргәннәр. Шәригать татарларга килгән мондый сынаулар вакытында нишләргә, дигән
сорауга җавап биргәндә, сабыр итәргә, бирешмәскә, Аллаһка таянырга кирәк, дигән җаваплар бирә килде. Ләкин шәригать тә тагын бер юл бар икәнлегенә игътибар итә башлыйлар.
Бу юл – залимнәргә каршы «изге сугыш» игълан итү. Татар
га лимнәре һәрвакыт низагларны бетерү өчен диндә тәкъдим
ителгән радикаль булмаган юлларны сайлаганнар, тынычлыкка омтылганнар. Моның белән алар, мәсәлән, кызу канлы
булулары сәбәпле, радикаль юлга басарга да күп сорамаган Кавказ укымышлыларыннан аерылып торганнар. Ахыр чик тә кайбер татар галимнәре дә корал алып каршы торырга ки рәктер,
дигән ялгыш нәтиҗәгә киләләр. Әлбәттә, алар бик яхшы аңлап бетермиләр: бу юл бик куркыныч булачак, күп кан таләп
итәчәк һәм җиңү дә әле вәгъдә ителми. Бу юлны халык ка
җиткерүне, аңлатуны Габдулла Галиев дигән кеше үз өс те нә
ала. Халыкта ул Батырша исеме астында билгеле була.
Батырша 1715 еллар тирәсендә татарлар яшәгән Карыш
(хәзерге Башкортстанның Балтач районы, Югары Карыш авылы) авылында мулла гаиләсендә туа. Ул заманасы өчен дини 
яктан зур белемгә ия була. Башта әтисеннән сабак ала, аннары Тайсуган авылында (хәзерге Әлмәт районы) Габдрахман
мулла мәдрәсәсендә укый, төпле дини белем һәм тәрбия ала.
Ахырда Ташкичү авылында (хәзерге Арча районы) мәшһүр
имам Габдессәлам Уразмөхәммәд җитәкчелегендә дини һәм
дөньяви белемен камилләштерә. Ул Казан якларында шәкерт
булып ун ел чамасы укый (1734–1744 еллар). Аның ике тарихи ядкяре сакланып калган, беренчесе – халыкка мөрәҗәгате –
«Тәхризнамә», икенчесе – патшага хаты – «Гарызнамә». Бу
әсәр ләрендә ул халыкны корал белән көрәшергә өнди, ахыр
чиктә, уңышсызлыкларга очрап, һәлак була.
Әлбәттә, Батырша тәкъдим иткән юл Аднаш хафизның
«Сираҗел-колүб» әсәрендә тәкъдим ителгән юлның капмакаршысы булып тора. Аднаш хафиз беркайчан да мондый радикаль юл сайламый, чөнки ул моның, файдасына караганда, зарары күбрәк булачагын сизенгәндер. Дөрестән дә, корал
белән каршы тору аркасында бик күп халык кырыла, ә кеше
гомере – ул иң кыйммәтле нәрсә булып тора. Шуңа күрә Аднаш хафиз тыныч, коралсыз юлларны сайлый. Батырша тәкъдим иткән юл бу хезмәттә татар укымышлыларының халык
өстенә килгән авырлыклардан чыгу юлларына карата уйлап
табылган карашларны чагыштырып күзәтү өчен генә телгә
алынды. Ә инде мөселманнарның мөфтияте барлыкка килгәннән соңгы чорны карап тикшерү биредә максат итеп куелмады. 
141
ЙОМГАК
Казан ханлыгы яулап алынгач килеп чыккан иҗтимагыйсәяси вазгыятьтә халкыбыз чукындыру, эзәрлекләү, кысу сәясәтенә каршы торырга рухи корал итеп ислам динен алса гына
милләт булып сакланып кала ала иде. Чөнки ислам дине төрле
авырлыклардан чыгу юлларын күрсәтә, кешене рухи яктан
тынычландыручы, көч бирүче фактор булып тора.
Моны, иң беренчеләрдән булып, Аднаш хафиз бине Мөхәммәд Аднаш хафиз күреп ала һәм халыкка да аңлатуны
үзенә бурыч итеп куя. Ул шушы бурычын җиренә җиткереп
үти һәм татар халкының милләт буларак сакланып калуына
зур өлеш кертә. Халыкның да үзенә бер киңәшчегә, өйрәтүчегә
бик мохтаҗ чагы була бу. Аднаш хафиз, үзенең халкы, иле алдында үз бурычын аңлап, нәкъ менә шул вазифаны үз өстенә
ала. Ул тиз вакыт эчендә «Сираҗел-колүб» әсәрен иҗат итеп
халкына тапшыра. Бу хезмәт беренче карашка фәкать гади бер
дини эчтәлекле әсәр кебек кенә күренсә дә, анда китерелгән
төрле хикәяләр, кыйссалар эчендә татар халкының бөтен сорауларына җавап әзерләнгән. Чөнки анда сөйләнгән каһарман нар да нәкъ менә татар халкы төшкән авыр хәлләргә төшә ләр, шул ук проблемаларга юлыгалар һәм ахырда алар бу
проблемаларны чишеп, авырлыклардан котылу юлын табалар. Димәк, автор шул хикәяләрдәге төрле ситуацияләрдә
үз-үзеңне ничек тоту үрнәкләрен бирә. Шулай итеп, халыкка 
142
фәкать шул үрнәкләрнең кулайрагын сайлап алырга һәм гамәлдә аларны кулланырга гына кала. Бу нинди юллар икәне
текст эчендә тәф силләп аңлатылды.
«Сираҗел-колүб» әсәре бик күп тапкырлар күчерелеп языла һәм басыла. Ул әле XX гасырга хәтле Казанда басылып
тора. Берничә гасырлар буе әсәр безнең халкыбызның рухи
тормышында мөһим урын биләп торган һәм динен югалтмавына, милләт булып сакланып калуына зур ярдәм иткән, шулай ук халыкны рухи яктан үстерүдә дә зур роль уйнаган.
Аднаш хафизның үзенә дөньяга карашын формалаштыруда
дини фәлсәфә бик нык йогынты ясый. Үзенең әсәрен ул ислам
дине күзлегеннән чыгып, ислам дине фәлсәфәсе ни ге зендә
яза. «Сираҗел-колүб» әсәрен язу өчен чыганаклар итеп автор, иң беренче чиратта, мөселманнарның изге китабы Коръәнне, шулай ук Мөхәммәд пәйгамбәрнең хәдисләрен, ислам
тарихын, сира гыйлемен (Мөхәммәд пәйгамбәрнең тормыш
юлын), пәйгамбәрләр тарихын, мөселманнар арасында буыннан буынга сөйләнелеп килгән төрле риваятьләрне куллана.
Автор әсәрен традицион ислам дине белән суфичылык агымының өйрәтмәләрен бергә кушып, алардан бик оста файдаланып иҗат итә. Шуңа күрә традицион ислам дине вәкилләре дә
«Сираҗел-колүб»не яратып укый алганнар һәм бу әсәр күп медер дәрәҗәдә аларны берләштерүче хезмәт буларак бәялән гән.
Чөнки ул вакытта дошманга каршы тору өчен бердәм булу
таләп ителгән. Бәлки, шул сәбәпледер, автор традицион ислам дине идеяләре белән беррәттән, суфичылыкта таралган
идеяләрне, риваятьләрне актив кулланган.
Әсәрнең сәнгати эшләнелеше дә бик югары дәрәҗәдә.
Әдип, гарәп, фарсы телләрен яхшы белгәнгә күрә, Коръәннән
һәм хәдисләрдән бик киң файдалана. Әсәрнең югары сәнгати
эш лә неше, гыйльми байлыгы аны татар рухи тормышында иң
мәр тәбәле урынга куйган.
«Сираҗел-колүб» әсәре халыкка бик кыйммәтле һәм кирәк ле әсәр булганга күрә күп буыннар аны укып үсәләр һәм
тәр бияләнәләр. Аднаш хафиздан соң килгән язучылар һәм шагыйрьләр дә үзләренең әсәрләрен аныкына охшатып яки күп
кенә өлешләрен кулланып, аның идеяләрен баетып һәм тулыландырып иҗат иткәннәр. Болар Мәүла Колый, Суфи Аллаһияр кебек шагыйрьләрнең иҗатларын тикшергәндә тагын да
ачыкланды.
144
БИБЛИОГРАФИЯ
Татар телендә
1. Алишев, С.Х. Крестьяннар сугышында татарлар / С.Х. Алишев // Казан утлары. – 1970. – № 7. – 164–169 б.
2. Аллаһияр, С. Сөбател-гаҗизин (Гаҗизләргә терәк) / Суфи
Аллаһияр; басмага әзерләүче һәм кереш мәкалә авторы Ф.З. Яхин. –
Казан: ТаРИХ, 2002. – 397 б.
3. Атласи, Һ.М. Себер тарихы. Сөенбикә. Казан ханлыгы (Тарихи әсәрләр) / Һ.М. Атласи. – Казан: Татар. кит. нәшр., 1992. – 448 б.
4. Әдәбият белеме: терминнар һәм төшенчәләр сүзлеге. – Казан:
Мәгариф, 2007. – 231 б.
5. Әдәбият белеме сүзлеге / Төз.-ред. А.Г. Әхмәдуллин. – Казан:
Татар. кит. нәшр., 1990. – 238 б.
6. Әдәбият теориясенә кереш: Урта мәктәпнең тел-әдәбият укытучылары өчен кулланма. – Казан: Татар. кит. нәшр., 1987. – 303 б.
7. Әл-Болгари, М. Нәһҗел-фәрадис / Мәхмүд әл-Болгари; әсәрне
басмага әзерләүче, кереш мәкалә авторы Ф. Нуриева. – Казан: Татар.
кит. нәшр., 2002. – 384 б.
8. Әл-Казагый, Г. Хәзәинел-әфкяр / Габдулла Мөхәммәд бин
Сәла мә әл-Казагый. – Казан: Матбага Кәримия, 1915. – 78 б.
9. Әхмәтҗанов, М.И. Дастаннар ватаны. Кама аръягының көнчыгыш төбәкләре һәм татар әдәбияты тарихы / М.И. Әхмәтҗанов. –
Казан: Мәгариф, 1999. – 158 б.
10. Әхмәтҗанов, М.И. Касыйм шәйех-газиз / М.И. Әхмәтҗанов. –
Казань: Институт истории им. Ш. Марджани, 2008. – 48 с.
11. Әхмәтҗанов, М.И. Касыйм шәһәрендәге татар дөрбәләре /
М.И. Әхмәтҗанов // Татар археологиясе. – Казан: ТФАнең Ш. Мәрҗа ни исем. Тарих институты, 2006. – 224 б.
145
12. Әхмәтҗанов, М.И. Мәгариф, археографик эзләнүләр /
М.И. Әх мәтҗанов. – Казан: ТФА Ш. Мәрҗани исем. Тарих ин-ты,
2009. – 188 б.
13. Әхмәтҗанов, М.И. Меңьеллык татар нәселе: Татар шәҗәрәлә ре һәм этник тарихыбызга бер караш / М. Әхмәтҗанов. – Казан:
Мәгариф, 2001. – 63 б.
14. Әхмәтҗанов, М.И. Мирас истәлекләре / М. Әхмәтҗанов. –
Ка зан, 2008. – 160 б.
15. Әхмәтҗанов, М.И. Мирасханә: фонд һәм коллекцияләр күрсәт кече / М.И. Әхмәтҗанов. – Казан, 2005. – 224 б.
16. Әхмәтҗанов, М.И. Нугай Урдасы: татар халкының тарихи
ми расы / М. Әхмәтҗанов. – Казан: Мәгариф, 2002. – 343 б.
17. Әхмәтҗанов, М.И. Нугай Урдасы: татар халкының тарихи
ми расы / М. Әхмәтҗанов. – Казан: Татар. кит. нәшр., 2009. – 351 б.
18. Әхмәтҗанов, М.И. Олы Мәңгәр авылы тарихы / М. Әхмәт җанов. – Казан: ГУП ПИК «Идел-Пресс», 2000. – 73 б.
19. Әхмәтҗанов, М.И. Татар кулъязма китабы / М.И.Әхмәтҗанов. – Казан: Татар. кит. нәшр., 2000. – 270 б.
20. Әхмәтҗанов, М.И. Татар шәҗәрәләре (Беренче китап) /
М.И. Әхмәтҗанов. – Казан: Татар. кит. нәшр., 1995. – 128 б.
21. Әхмәтҗанов, М.И. Төш юрау китабы / М.И. Әхмәтҗанов. –
Казан: Татарстан газета-журналлар нәшр., 1992. – 44 б.
22. Әхмәтҗанов, М.И. Үлгәннәрнең каберен бел: Әлмәт төбәге эпи график истәлекләре / М.И. Әхмәтҗанов. – Казан: Мәгариф,
2000. – 159 б.
23. Әхмәтҗанов, М.И. Хисаметдин Мөслиминең «Тәварихы Болгария» әсәре хакында кайбер фикерләр // Иман нуры. – 1995. – №3. –
30–39 б.
24. Әхмәтҗанов, М.И. Яңа археографик табышлар һәм аларны
татар әдәбияты тарихын тикшерүдә куллану: филол. фән. док. ... дис.
/ М.И. Әхмәтҗанов. – Казан, 1998. – 360 б.
25. Бакырган китабы: XII–XVIII йөз төрки-татар шагыйрьләре
әсәрләре / Текстны әзерләүче, искәрмәләр язучы Ф.Яхин. – Казан:
Татар. кит. нәшр., 2000. – 240 б.
26. Батырша. Тәхризнамә / Батырша // Батырша җитәкчелегендәге
баш күтәрү һәм XVIII йөз татар җәмгыятендә иҗтимагый-мәдәни 
146
торыш: фәнни-гамәли конф. мат. – Казан: ТФАнең Ш. Мәрҗани
исем. Тарих институты., 2007. – 199–207 б.
27. Бәйрәмова, Ф.Ә. Батырша мулланың халыкка өндәмәсе /
Ф.Ә. Бәй рәмова // Батырша җитәкчелегендәге баш күтәрү һәм XVIII
йөз татар җәмгыятендә иҗтимагый-мәдәни торыш: фәнни-гамәли
конф. мат. – Казан: ТФАнең Ш. Мәрҗани исем. Тарих институты,
2007. – 46–56 б.
28. Бәйрәмова, Ф.Ә. Туфаннан таралган татарлар: Маҗаралы роман, фәнни-популяр язмалар / Ф.Ә. Бәйрәмова. – Казан: Мәгариф,
2004. – 448 б.
29. Борынгы татар әдәбияты. – Казан: Татар. кит. нәшр., 1963. –
580 б.
30. Гайнетдинов, М.В. Гасырлар мирасы / М.В. Гайнетдинов. –
Казан: Татар. кит. нәшр., 2004. – 319 б.
31. Гайнетдинов, М.В. Мәңге тоныкланмас көзгебез / М.В. Гайнетдинов. – Казан: Татар. кит. нәшр., 2006. – 350 б.
32. Гайнетдинов, М.В. Суфичылыктан дөньявилыкка таба // Урта
гасыр әдәбияты тарихыннан / М.В. Гайнетдинов. – Казан: СССР ФА
Г. Ибраһимов исем. ТӘСИ, 1981. – 49–64 б.
33. Гайнетдинов, М.В. Хакыйкать юлыннан (Әдәби тәнкыйть) /
М.В. Гайнетдинов. – Казан: Татар. кит. нәшр., 2001. – 319 б.
34. Галиуллин, Т.Н. Дәвамлылык: әдәби тәнкыйть мәкаләләре /
Т.Н. Галиуллин. – Казан: Татар. кит. нәшр., 1987. – 168 б.
35. Ганиева, Р.К. Татар әдәбияты: традицияләр, багланышлар. –
Казан: Казан университеты нәшр., 2002. – 272 б.
36. Ганиева, Р.К. Урта гасыр әдәбияты / Р.К. Ганиева // Мәгариф,
1997. – № 3. – Б. 25–28.
37. XVIII гасыр татар әдәбияты. Поэзия. – Казан: Дом печати,
2006. – 363 б.
38. Гобәйдуллин, Г. Тарихи сәхифәләр ачылганда. Сайланма хезмәтләр / Г. Гобәйдуллин – Казан: Татар. кит. нәшр., 1989. – 336 б.
39. Дәүләтшин, Г.М. Татарстан тарихыннан хикәяләр / Г.М. Дәүләтшин, Ф.Ш. Хуҗин, И.Л. Измайлов. – Казан: Мәгариф, 1993. –
271 б.
40. Дәүләтшин, К.С. XVII йөз татар шагыйре Мәүла Колай иҗаты: филол. фән. канд. ... дис. – Казан, 1971. – 193 б.
147
41. Заһидуллина, Д.Ф. Әдәби әсәргә анализ ясау: Урта гомуми
белем бирү мәктәбе укучылары, укытучылар, педагогика колледжлары һәм югары уку йортлары студентлары өчен кулланма / Д.Ф. Заһи дул лина, М.И. Ибраһимов, В.Р. Әминева. – Казан: Мәгариф,
2005. – 111 б.
42. Заһидуллина, Д.Ф. Әдәбият кануннары һәм заман (Татар
әдәбият нәзариясенең барлыкка килүе һәм үсеш баскычлары). – Казан: Татар. кит. нәшр., 2000. – 271 б.
43. Заһидуллина Д.Ф. Дөнья сурәте үзгәрү: XX йөз башы татар
әдә биятында фәлсәфи әсәрләр. – Казан: Мәгариф, 2006. – 191 б.
44. Заһидуллина, Д.Ф. Татар әдәбияты: Теория. Тарих / Д.Ф. Заһидуллина, Ә.М. Закирҗанов, Т.Ш. Гыйләҗев. – Казан: Мәгариф,
2004. – 247 б.
45. Ибраһимов, Г. Әдәби тел мәсьәләсе яңалан күтәрелә (Төрки
әдәби телләр хакында) / Г. Ибраһимов // Әсәрләр. Сигез томда.
VIII том. – Казан: Татар. кит. нәшр., 1987. – 227–234 б.
46. Идел буенда суфичылык: тарихы һәм үзенчәлекләре: «Иман»
мәркәзе оештырган «түгәрәк өстәл» материаллары. – Казан: Иман,
2000. – 80 б.
47. Ислам: Белешмә сүзлек. – Казан: Татар. кит. нәшр., 1993. –
192 б.
48. Ислаев, Ф.Г. 2005 ел – Батырша елы. Исеме тарихта мәңге саклансын / Ф.Г. Ислаев // Батырша җитәкчелегендәге баш күтәрү һәм
XVIII йөз татар җәмгыятендә иҗтимагый-мәдәни торыш: фән нигамәли конф. мат. – Казан: ТФАнең Ш. Мәрҗани исем. Тарих инс-ты,
2007. – 8–17 б.
49. Ислаев, Ф.Г. Чабаталы морзалар // Идел. – 2000. – № 6. – Б. 20.
50. Исме Әгъзам китабы (Аллаһы Тәгаләнең күркәм исемнәре) /
Төзүче, кереш сүз авторы, мөхәррир Җәгъфәр Мөбарәк. – Казан: Татар. кит. нәшр., 1995. – 112 б.
51. Колый, М. Хикмәтләр / Мәүла Колый; төзүче, иске татар
те лен нән күчерүче һәм сүз башы язучы М. Гайнетдинов. – Казан:
Иман, 2000. – Казан: Иман, 2000. – 136 б.
52. Коръән / Р.Батулла тәрҗемәсе. – Казан: «Кол Шәриф» нәшр.,
2000. – 572 б.
53. Коръән тәфсире. – Казан: Татар. кит. нәшр., 1996. – 685 б.
148
54. Кятиб, Х. Җөмҗөмә солтан: Мәдрәсә шәкертләре өчен татар
әдәбияты тарихыннан кулланма әсбап / Хөсам Кятиб; текстны басмага әзерләүче Р.Ф. Исламов. – Казан: Иман, 2000. – 85 б.
55. Мәликә китабы / Китапны нәшер итү өчен әзерләүче Ш.Х. Зәбиров. – Казан: Идел-пресс, 2002. – 32 б.
56. Мәүлетдинов, Ф. Җәннәт ачкычлары / Ф. Мәүлетдинов, Р. Кәбиров. – Казан: Арт-экспресс, 2008. – 42 б.
57. Мәрҗани, Ш. Мөстәфадел-әхбар фи әхвали Казан вә Болгар
/ Шиһабетдин Мәрҗани. – Казан: Татар. кит. нәшр., 1989. – 415 б.
58. Мәхмүтов, Х.Ш. Акмулла шигырьләрендә мәкальләр һәм канатлы гыйбарәләр / Х.Ш. Мәхмүтов // Акмулла һәм хәзерге заман:
мәкаләләр җыентыгы. – Казан, 2007. – 157–162 б.
59. Мең дә бер хәдис. – Казан: Матбугат йорты, 2003. – 96 б.
60. Миңнегулов, Х.Й. Дөньяда сүземез бар... / Х.Й. Миңнегулов. –
Казан: Татар. кит. нәшр., 1999. – 334 б.
61. Миңнегулов, Х.Й. Казан ханлыгы чоры язма әдәбияты /
Х.Й. Миң негулов // Мәгариф. – 1993. – № 3. – 15–17 б.
62. Миңнегулов, Х.Й. Шәрык һәм татар әдәбиятында кысалы кыйссалар (Поэтика һәм әдәби багланышлар мәсьәләләре) /
Х.Й. Миң негулов – Казан: Казан университеты нәшр., 1988. – 200 б.
63. Мөхәммәдъяр. Төхфәи мәрдан. Нуры содур / Мөхәммәдъяр. – Казан: Татар. кит. нәшр., 1966. – 152 б.
64. Мөхәммәдъяр һәм аның чоры. – Казан: Гасыр, Рухият, 1997. –
80 б.
65. Мөхәммәтов, И.Р. Татар-төрек әдәби багланышлары яссылыгында Мөхәммәд Чәләбинең «Мөхәммәдия» китабы: филол. фән.
канд. ... дис. / И.Р. Мөхәммәтов. – Казан, 2006. – 168 б.
66. Нуруллин, И.З. Әдәбият теориясе. Әдәби процесс / И.З. Нуруллин. – Казан: Татар. кит. нәшр., 1977. – 144 б.
67. Пәйгамбәрләр тарихы. – Казан: Татар. кит. нәшр., 1992. – 144 б.
68. Рабгузый, Б. Кыйсасел-әнбия / Борһанетдин Рабгузый. – Казан: Кәримовлар табыгханәсе, 1908. – 482 б.
69. Рабгузый, Б. Кыйсасел-әнбия. Пәйгамбәрләр тарихы / Борһанетдин Рабгузый. – Казан: Дом печати, 2003. – 479 б.
70. Сафин, Р.Г. Татар миссиясе: Татар язмышына эзотерик анализ / Р.Г. Сафин. – Казан: Татар. кит. нәшр., 2006. – 399 б.
149
71. Сафин, Р.Г. Татар юлы / Р.Г. Сафин. – Казан: Татар. кит.
нәшр., 2002. – 191 б.
72. Сәгъди, Г. Татар әдәбияты тарихы: Дәреслек-кулланма / Габдрахман Сәгъди. – Казан: Татарстан дәүләт нәшр., 1926. – 225 б.
73. Сәмәрканди, Ә. Кыямәт, тәмуг һәм җәннәт рәвеше бәяны /
Әбү Ләйс Сәмәрканди. – Казан: Матбугат йорты, 2005. – 63 б.
74. Сибгатуллина, Ә.Т. Илаһи гыйшыклар юлыннан (Суфичылык
ту рында очерклар) / Ә.Т. Сибгатуллина.– Казан: Кыйбла, 1999. – 143 б.
75. Сибгатуллина, Ә.Т. Суфичылык серләре / Ә.Т. Сибгатуллина. –
Казан: Заман, 1998. – 364 б.
76. Сибгатуллина, Ә.Т. Татар әдәбиятында суфичылык (чыганаклар, тематика һәм жанр үзенчәлекләре): филол. фән. док. ... дис. /
Ә.Т. Сибгатуллина. – Алабуга, 2000. – 380 б.
77. Сираҗел-колүб. – Казан: Казан университеты табгыханәсе,
1863. – 126 б.
78. Сираҗел-колүб. – Казан: Казан университеты табгыханәсе,
1864. – 126 б.
79. Сираҗел-колүб. – Казан: Кәримовлар табгыханәсе, 1903. –
100 б.
80. Сираҗел-колүб. – Казан: Кәримовлар табгыханәсе, 1905. –
100 б.
81. Сираҗел-колүб. – Казан: Чирков табгыханәсе, 1895. – 100 б.
82. Татар әдәбияты тарихы. Алты томда. I т. – Казан: Татар. кит.
нәшр., 1984. – 567 б.
83. Татар әдәбияты тарихы. Алты томда. II т. – Казан: Татар. кит.
нәшр., 1985. – 575 б.
84. Татар әдәбияты тарихы. Алты томда. III т. – Казан: Татар. кит.
нәшр., 1986. – 600 б.
85. Татар поэзиясе антологиясе. Беренче китап. – Казан: Татар.
кит. нәшр., 1992. – 544 б.
86. Татар халык иҗаты: Риваятьләр һәм легендалар / Төзүче, кереш мәкалә һәм искәрмәләр язучы С. Гыйләҗетдинов. – Казан: Татар. кит. нәшр., 1987. – 368 б.
87. Фәхреддин, Р. Җәвамигуль кәлим шәрхе: Гарәби рус хоруфатында беренче басма / Ризаэддин Фәхреддин.. – Казан: Иман, 1995. –
287 б.
150
88. Фәхретдинов, Р.Г. Казан ханлыгы / Р.Г. Фәхретдинов // Казан
утлары. – 1999. – № 10. – С. 113–120.
89. Хатипов, Ф.М. Әдәбият теориясе: Югары уку йортлары, педаго гия училищелары, колледж студентлары өчен кулланма. Тулы лан дырылган икенче басма / Ф.М. Хатипов. – Казан: Раннур, 2002. – 352 б.
90. Хәкәми, Х. Дини тәгълимат / Хафиз бине Әхмәт Хәкәми. –
Казан: РИУ, 2003. – 210 б.
91. Хаков, В.Х. Стилистика һәм сүз сәнгате. – Казан: Казан университеты, 1979. – 158 б.
92. Хисамов, Н.Ш. Бәрәкәтле чишмәләр: Әдәби тәнкыйть мәсьәләләре, рецензияләр / Н.Ш. Хисамов. – Казан: Татар. кит. нәшр.,
1987. – 150 б.
93. Хисамов, Н.Ш. Руханият дигән гыйлем бар / Н.Ш. Хисамов //
Мәдәни җомга. – 1999. – № 2.
94. Хисамов, Н.Ш. Хәтер сагында: Әдәби-фәнни мәкаләләр,
иҗат портретлары һәм публицистика. – Казан: Мәгариф, 2004. –
641 б.: рәс. б-н.
95. Чәләби, М. Мөхәммәдия китабы / Мөхәммәд Чәләби. – Казан: Казан университеты табыгханәсе, 1890. – 366 б.
96. Шәмсетдинова, Л.Ш. Таҗетдин Ялчыголның «Рисаләи Газизә» әсәре: проблемалар һәм сәнгатьчә тасвир: филол. фән. канд. ...
дис. / Л.Ш. Шәмсетдинова. – Казан, 2002. – 184 б.
97. Ялчыгол, Т. Рисаләи Газизә / Таҗеддин Ялчыгол; төзүче
Х.Й. Миң негулов. – Казан: Иман, 2001. – 480 б.
98. Яхин, А.Г. Әдәбият дәресләре: Укытучылар, югары уку йортлары студентлары һәм укучылар өчен методик кулланма / А.Г. Яхин. –
Казан: Мәгариф, 2003. – 159 б.
99. Яхин, Ф.З. Татар шигъриятендә дини мистика һәм мифология.– Казан: Татар дәүләт гуманитар институты, 2000. – 268 б.
100. Яхин, Ф.З. Иман / Ф.З. Яхин. – Казан: Татар. кит. нәшр.,
1993. – 208 б.
101. Яхин, Ф.З. Пәйгамбәрләр. Фәрештәләр. Ахирәт / Ф.З. Яхин. –
Казан: Раннур, 1999. – 366 б.
102. Яхин, Ф.З. Урта гасырлар татар әдәбияты: Татар шигъ риятендә дини мистика һәм мифология / Ф.З. Яхин. Икенче басма. – Казан: Раннур, 2003. – 415 б.
151
Рус телендә
103. Абдуллин Я.Г. Татарская просветительская мысль. – Казань:
Таткнигоиздат, 1976. – 319 с.
104. Аль-Аскалани, А. Булуг аль-Марам. Достижение цели / Ахмад ибн Хаджар аль-Аскалани; пер. с араб. Э. Кулиева. – М.: Умма,
2006. – 413 с.
105. Аль-Бадр, А. Причины увеличения и уменьшения веры /
Абд ар-Раззак ибн Абд аль-Мухсин аль-Бадр; пер. с араб. Э. Кулиева. – М.: Умма, 2005. – 93 с.
106. Аль-Саххар, А. Истории о пророках / Абдельхамид Джуда
Аль-Саххар. Книга 1. – М.: Сантлада, 1992. – 134 с.
107. Аскарова, А.А. Словарь арабских заимствований в татарском, турецком, персидском и дари языках / А.А. Аскарова. – Казань: Институт социальных и гуманитарных знаний, 2000. – 168 с.
108. Ахметзянов, М.И. Память о предках татар Поволжья и Приуралья (Судьба татар Ногайской Орды) / М.И. Ахметзянов. – Казань: Институт истории имени Ш. Марджани, 2007. – 48 с.
109. Ахметзянов, М.И. Татарские шеджере (Исследование татарских шеджере в источниковедческом и лингвистическом аспектах
по спискам XIX–XX вв.) / М.И. Ахметзянов. – Казань: Татар. кн.
изд-во, 1991. – 158 с.
110. Березиков, Е.Е. Святые ислама / Е.Е. Березиков. – Казань:
Татар. кн. изд-во, 1996. – 160 с.
111. Валиуллин, И.Р. Некоторые аспекты истории повстанческого движения 1735 г. / И.Р. Валиуллин // Из истории Татарстана и татарского народа. – Казань: ФЭН, 2003. – 39–46 с.
112. Валиуллин, И.Р. Общественно-политические воззрения
пред ста вителей татарской элиты во второй половине ХVIII века /
И.Р. Ва лиуллин // Из истории Татарстана и татарского народа. – Казань: ФЭН, 2003. – 47–59 с.
113. Введение в литературоведение. Литературное произведение. Основные понятия и термины: уч пособие / Под ред. Л.В. Чернец. – М.: Высш. шк.; Изд. центр «Академия», 1999. – 556 с.
114. Веселовский, А.Н. Историческая поэтика / А.Н. Веселовский. – М.: Высшая школа, 1989. – 172 с.
152
115. Взаимодействие культур Востока и запада / Сост. А.Д. Суверцова. – М.: Наука, 1987. – 220 с.
116. Гайнетдинов, М.В. «Сирадж эль-кулюб» / М.В. Гайнетдинов // Средневековая татарская литература (VIII–XVIII вв.). – Казань: ФЭН, 1999. – 141–147 с.
117. Ганиева, Р.К. Татарская литература: традиции, взаимосвязи
/ Р.К. Ганиева. – Казань: Издательство Казан. ун-та, 2002. – 272 с.
118. Григорьев, А.Н. Христианизация нерусских народностей,
как один из методов национально-колониальной политики царизма
в Татарии / А.Н. Григорьев // Материалы по истории Татарии. – Казань: Таткнигоиздат., 1948. – 226–285 с.
119. Гуляев, И.А. Теория литературы / И.А. Гуляев. – М.: Высшая школа, 1977. – 387 с.
120. Давыдова, Т.Т. Теория литературы: уч. пособие / Т.Т. Давыдова, В.А. Пронин. – М.: Логос, 2003. – 232 с.
121. Данилевский, И.Н. Источниковедение: Теория. История.
Метод. Источники Рос. истории: учеб. пособие для студентов вузов /
И.Н.Данилевский, В.В. Кабанов. – М. : РГГУ, 2000. – 701с.
122. Елисеев, И.А. Словарь литературоведческих терминов /
И.А. Ели сеев, Л.Г. Полякова. – Ростов на Дону: Феникс, 2002. –
320 с.
123. Записки иностранцев о восстании Степана Разина. – М.: Наука, 1968. – 174 с.
124. Ибрагимов, Т.К. Татарская религиозно-философская мысль
в общемусульманском контексте / Т.К. Ибрагимов, Ф.М. Султанов,
А.Н. Юзеев. – Казань: Татар. кн. изд-во, 2002. – 239 с.
125. Имамов, В. Запрятанная история татар / В. Имамов. – Набережные Челны: Газетно-книжное издательство. – 1994. – 80 с.
126. Ислаев, Ф.Г. Православные миссионеры в Поволжье /
Ф.Г. Ис лаев. – Казань: Татар. кн. изд-во, 1999. – 128 с.
127. Ислам: Энциклопедический словарь. – М.: Наука, 1991. –
315 с.
128. Исламоведение: Пособие для преподавателя. – М: Московский исламский университет, 2008. – 416 б.
129. История Татарии в материалах и документах. – М: Гос. соц.-
экон. издат., 1937. – 503 с.
153
130. История Татарстана: Учеб. пособ. для основной школы. –
Казань: ТаРИХ, 2001. – 544 с.
131. Камалетдинова, Г.А. Принципы перевода хадисов и их
лингвистические особенности (На материале «Джавамигуль-Калям
шар хе): дис. … канд. филол. наук / Г.А. Камалетдинова. – Казань,
2000. – 246 с.
132. Конрад, Н.И. Запад и Восток / Н.И. Конрад. – М.: Наука,
1972. – 495 с.
133. Коран / Пер. с араб. акад. И.Ю. Крачковского. – М.: СП ИКПА,
1990. – 512 с.
134. Ленобль, Г. История и литература / Г. Ленобль. – М.: Советский писатель, 1960. – 388 с.
135. Литература Востока в Средние века. Часть II. – М.: Изд-во
Москов. ун-та, 1970. – 464 с.
136. Литература Древнего Востока. – М.: Изд-во Москов. ун-та,
1971. – 411 с.
137. Литературный энциклопедический словарь / Под общ. ред.
В.М. Кожевникова, П.А. Николаева. – М.: Сов. энциклопедия, 1987. –
752 с.
138. Маханова, Р.Р. Творчество Суфи Аллаяра и его традиции в
татарской литературе: дис. … канд. филол. наук / Р.Р. Маханова. –
Казань, 2008. – 190 с.
139. Миннегулов, Х.Ю. Татарская литература и восточная классика (вопросы взаимосвязей и поэтики) / Х.Ю. Миннегулов. – Казань: Издательство Казан. ун-та, 1993. – 384 с.
140. Мухтасар викая (Краткий свод законов шариата). Книга
пер вая. – Казань: Иман, 1999. – 130 с.
Наджип, Э.Н. Датированная тюркоязычная рукопись XVI в.
«Сирадж эль-кулюб» из Центрального государственного архива
СССР в Москве / Э.Н. Наджип. – М.: Изд-во восточной литературы,
1960. – 11 с.
141. Николаев, П.А. Историзм в художественном творчестве и
литературоведении / П.А. Николаев.– М.: Изд-во московского ун-та,
1983. – 366 с.
142. О саде и признаки Часа. – Казань: Академия познания,
2006. – 128 б.
154
143. Основы литературоведения: Учебное пособие для студентов педагогических вузов / Под общ. ред. В.П. Мещерякова. – М.:
Дрофа, 2003. – 416 с.
144. Панова, В.Ф. Жизнь Мухаммеда. В двух книгах. Книга I /
В.Ф. Панова, Ю.Б. Вахтин. – М.: ТЕРРА, 1997. – 256 с.
145. Саади, А. Толкование Священного Корана / Абд ар-Рахман
ибн Насир Саади; пер. Э. Кулиева. В двух томах. Т. I. – М.: Умма,
2006. – 1040 с.
146. Саади, А. Толкование Священного Корана / Абд ар-Рахман
ибн Насир Саади; пер. Э. Кулиева. В двух томах. Т. II. – М.: Умма,
2006. – 1182 с.
147. Садекова, А.Х. Идеология ислама и татарское народное
твор чество: автореф. дис. ... док. филол. наук / А.Х. Садекова. – Казань, 2001.–77 с.
148. Сайфетдинова, Э.Г. Труды мусульманских богословов в
тюркоязычном памятнике XIV века «Нахдж аль-Фарадис» Махмуда
Булгари / Э.Г. Сайфетдинова // Из истории Татарстана и татарского
народа. – Казань: ФЭН, 2003. – 175–185 с.
149. Сахих аль-Бухари / Пер. В. Нирша. В двух томах. Т. I. – М.:
Благотворительный фонд «Ибрагим бин Абдулазиз Аль-Ибрагим»,
2002. – 446 с.
150. Сахих аль-Бухари / Пер. В. Нирша. В двух томах. Т. II. – М.:
Благотворительный фонд «Ибрагим бин Абдулазиз аль-Ибрагим»,
2002. – 443 с.
151. Сахих Муслим / Пер. И. Попова. В четырёх томах. Т. I. – Казань: Иман, 2004. – 240 с.
152. Сахих Муслим / Пер. И. Попова. В четырёх томах. Т. II. –
Казань: Иман, 2004. – 278 с.
153. Сахих Муслим / Пер. И. Попова. В четырёх томах. Т. III. –
Казань: Иман, 2004. – 220 с.
154. Сахих Муслим / Пер. И. Попова. В четырёх томах. Т. IV. –
Казань: Иман, 2004. – 130 с.
155. Средневековая татарская литература (VIII–XVIII вв.). – Казань: ФЭН, 1999. – 240 с.
156. Татарский энциклопедический словарь. – Казань: Институт
татарской энциклопедии АН РТ, 1998. – 703 с. 
157. Теория литературы. Т. 3. Роды и жанры / РАН Ин-т мировой литературы им. А.М. Горького. – М.: ИМЛИ РАН, 2003. – 591 с.
158. Торшин, А.А. Произведение художественной литературы.
Основные аспекты анализа: уч. пособие / А.А. Торшин. – М.: Флинта; Наука, 2006. – 256 с.
159. Тимофеев, Л.И. Основы теории литературы / Л.И. Тимофеев. – М.: Просвещение, 1966. – 548 с.
160. Томашевский, Б.В. Теория литературы / Б.В. Томашевский. –
М.: Аспект Пресс, 1999. – 334 с.
161. Философское наследие народов Востока и современность. –
М.: Наука. Главная редакция восточной литературы, 1983. – 247 с.
162. Хализев, В.Е. Жизненный аналог художественной образности (опыт обоснования понятия) / В.Е. Хализев // Принципы анализа художественного произведения. – М.: Издательство Московского
университета, 1984. – 32–41 с.
163. Хализев, В.Е. Теория литературы: учебник / В.Е. Хализев. –
3-е изд., испр. и доп. – М.: Высш. шк., 2002. – 437 с.
164. Худяков, М.Г. Очерки по истории Казанского ханства /
М.Г. Худяков. – Казань: Магариф, 2004. – 304 с.
165. Шамсетдинова, Л.Ш. «Рисаляи Газиза» Таджетдина Ялчыгула: проблематика и поэтика: дис. ... канд. филол. наук / Л.Ш. Шәмсетдинова. – Казань, 2002. – 24 с.
166. Шарипов, А.М. Славный сын татарского народа / А.М. Шарипов // Научный Татарстан. – 2004. – № 4. – 58–64 с.
167. Щербак, А.М. Рукописный сборник Or. 8193 и его значение
для узбекской филологии / А.М. Щербак // Советская тюркология. –
Баку, 1983. – № 3. – C. 72–77.
156
Аднаш хафизның «Сираҗел-колүб» әсәреннән фрагментлар
157
158
159
160
161
162
163
164
165
166
167
ЭЧТӘЛЕК
Кереш . . . . . . . . . . . . . . . . . . . . . . . . . . . . . . 3
1. «Сираҗел-колүб» әсәренең чыганаклары, структур
бүленеше . . . . . . . . . . . . . . . . . . . . . . . . . . . . . . 9
1.1. Әсәрдә дөнья яратылышы тасвиры . . . . . . . . . . . . 18
1.2. Әсәрдә ахирәт тормышы гәүдәләнеше . . . . . . . . . . 33
1.3. «Сираҗел-колүб» әсәре язылган вакытта тарихи вазгыять:
күтәрелгән проблемалар . . . . . . . . . . . . . . . . . . 42
1.4. Әсәрдә суфичылык мотивлары . . . . . . . . . . . . . . . 85
2. XVII–XVIII гасырлардагы татар әдипләре хезмәтләрендә
Аднаш хафиз әсәре проблемаларының чагылышы . . . . . . 89
2.1. «Сираҗел-колүб» идеяләренең Мәүла Колый хикмәтләрендә үстерелеше . . . . . . . . . . . . . . . . . . . . . . . 91
2.2. XVIII гасыр татар әдипләре әсәрләрендә «Сираҗелколүб» традицияләре . . . . . . . . . . . . . . . . . . . . . . 123
Йомгак . . . . . . . . . . . . . . . . . . . . . . . . . . . . . . 141
Библиография . . . . . . . . . . . . . . . . . . . . . . . . . . . 144
Научное издание
Серия «Библиотека журнала «Фәнни Татарстан»
1 книга
Гайнетдинов Айдар Марсилевич
ПРОИЗВЕДЕНИЕ «СИРАДЖ ЭЛЬ-КУЛЮБ» АДНАША ХАФИЗА
И ЕГО ТРАДИЦИИ В ТАТАРСКОЙ ЛИТЕРАТУРЕ
(на татарском языке)
Фәнни басма
«Фәнни Татарстан» журналы китапханәсе» сериясе
1 китап
Гайнетдинов Айдар Марсиль улы
АДНАШ ХАФИЗНЫҢ «СИРАҖЕЛ-КОЛҮБ» ӘСӘРЕ
ҺӘМ ТАТАР ӘДӘБИЯТЫНДА АНЫҢ ТРАДИЦИЯЛӘРЕ
Редактор Я.М. Абдулкадыйрова
Компьютерда биткә салучы Н.Т. Абдуллина
Басарга кул куелды 9.06.2014.
Формат 60×841/
16. Офсет кәгазе. Times New Roman гарнитурасы.
Офсет басма. Шартлы басма табагы 9.8. Нәшер-хисап табагы 6,2.
Тиражы 300. Заказ № К-9
Г. Ибраһимов исем. Тел, әдәбият һәм сәнгать институтында басылды
420111, Казан, Лобачевский ур., 2/31


Су анасы/водяная татарская сказка Г.Тукай

(Бер авыл малае авызыннан)

I

Җәй көне: эссе һавада мин суда коенам, йөзәм,
Чәчрәтәм, уйныйм, чумам, башым белән суны сөзәм.

Шул рәвешчә бер сәгать ярым кадәрле уйнагач,
Инде, шаять, бер сәгатьсез тирләмәм дип уйлагач,
Йөгереп чыктым судан, тиз-тиз киендем өс-башым;
Куркам үзем әллә нидән, юк янымда юлдашым.

Бервакыт, китәм дигәндә, төште күзем басмага;
Карасам, бер куркыныч хатын утырган басмада.

Көнгә каршы ялтырый кулындагы алтын тарак;
Шул тарак белән утыра тузгыган сачын тарап.

Тын да алмыйча торам, куркып кына, тешне кысып,
Шунда яр буендагы куе агачларга посып.

Сачларын үргәч тарап, сикерде төште суга ул,
Чумды да китте, тәмам юк булды күздән шунда ул.

Иңде мин әкрен генә килдем дә кердем басмага;
Җен оныткан, ахры, калган тарагы басмада.

Як-ягымда һич кеше дә юклыгын белдем дә мин,
Чаптым авылга таракны тиз генә элдем дә мин.

Күрмимен алны вә артны, и чабам мин. и чабам.
Ашыгам, тирлим, пешәм һәм кып-кызу уттай янам.

Берзаманны әйләнеп баккан идем артка таба.
Аһ. харап эш! — Су анасы да минем арттан чаба.

Кычкырадыр: «Качма! Качма! Тукта! Тукта, и карак!
Ник аласың син аны, ул бит минем алтын тарак!»

Мин качамын — ул куадыр, ул куадыр — мин качам;
Шулкадәрле кыр тыныч, һичбер кеше юк. ичмасам.

Шул рәвешчә чабышып, җиттек авылга бервакыт;
Су анасын куарга күтәрелде барча эт!

«Вау!» да «вау!» да «һау!» да «һау!» — бертуктамый этләр орә;
Су анасы, куркып этләрдән, кирегә йөгерә.

Инде эш җайланды, куркудан тынычландым, дидем,
И явыз карчык! тарагыңнан коры калдың, дидем.

Өйгә кайттым да: «Әни. алтын тарак таптым! — дидем. —
Сусадым, ардым, әни, мин бик озак чаптым», — дидем.

Сөйләгәчтен кыйссаны (хәлне, вакыйганы) , алды тарагымны әни;
Курка үзе алса да, уйлый эченнән әллә ни…

II

Яхшы, хуш. Батты кояш. Йокларга яттым кич белән;
Өй эче тулган иде кичке һава, хуш ис белән.

Юрган астында йокыга китми ятам мин һаман;
Шык та шык! — кемдер тәрәзәгә чиертә берзаман.

Мин ятам рәхәт кенә, тормыйм да кузгалмыйм әле.
Бу тавышка сискәнеп, торган йокысыннан әни:

— Ни кирәк? Кем бу? Кара тәндә вакытсыз кем йөри?
Нәрсә бар соң төнлә берлән, и пычагым кергери!

— Су анасы мин, китер, кайда минем алтын тарак?
Бир! бая көндез алып качты синең угълың, карак!

Төшкән айның шәүләсе, мин юрган астыннан карыйм;
Калтырыйм, куркам: «Ходай! — дим,— инде мин кайда барыйм?»

һич өзлексез шык та шык! безнең тәрәзәне кага;
Ул коточкыч сачләреннән чишмә төсле су ага.

Әнкәем алтын таракны, тиз генә эзләп табып,
Атты да тышка, тизүк куйды тәрәзәне ябып.

Су анасыннан котылгачтын, тынычлангач, әни
И орышты, и орышты, и орышты соң мине!

Мин дә шуннан бирле андый эшкә кыймый башладым,
«Йә иясе юк!» — дип, әйберләргә тими башладым.